<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0630">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0630</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>demokratimålet i svensk biståndspolitik</topic>
        <docDate when="2005-05-23">den 23 maj</docDate>
        <status when="unknown" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GS10630</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:630 av Birgitta Ohlsson (fp) till statsrådet
          Carin Jämtin om demokratimålet i svensk biståndspolitik
        </IPQ_title>
      </div>
      <div type="IPQuestionBody">
        <p xml:id="i-2CEpzs8mKjZxSCpLikBc1N">
          Mänskliga rättigheter är universella. Det enda politiska system
          som tillförsäkrar människor dessa grundläggande rättigheter är
          demokrati. Demokrati medför positiva effekter som gynnar utvecklingen
          i landet genom att exempelvis makthavare som vill bli omvalda
          har ett intresse av att genomföra samhälleliga förbättringar.
          Genom demokratins inneboende mekanismer främjas respekt för mänskliga
          rättigheter, rättsstat och ekonomisk tillväxt stimuleras. Därför
          bör demokrati vara överordnat mål i Sveriges biståndspolitik.
          Men demokrati frikopplas vanligen dessvärre från biståndsdebatten
          om fattigdomsbekämpning. Exempelvis saknar mycket viktiga millenniemålen
          krav om demokratisering och främjande av mänskliga rättigheter.
        </p>
        <p xml:id="i-XxX7TvH3WivfUsXQjwAGg6">
          Ett övergripande mål om demokrati skulle innebära större satsningar
          på stöd till uppbyggandet av demokratiska institutioner, såsom
          politiska aktörer, fria medier, fackföreningar, lokalt självstyreparlament,
          rättsväsende och politiska regelsystem. Utbildningsprojekt, humanitärt
          bistånd och ekonomiskt bistånd är samtidigt viktiga. Tillväxt
          och demokratisering är ömsesidigt stödjande processer. Sverige
          bör därför undvika bilaterala biståndsengagemang i länder vars
          regimer inte strävar efter demokratisering. Om bistånd ska bedrivas
          i diktaturstater må sådant bistånd kanaliseras genom enskilda
          organisationer. Det svenska biståndet har dessvärre under årens
          lopp i många fall bidragit till att hålla korrumperade regeringar
          vid makten. Sverige kan inte fortsätta att plöja ned pengar i
          odemokratiska länder utan reformvilja. Men utmärkta svenska exempel
          finns också att, som det ekonomiska och moraliska stöd som Sverige
          gav till ANC i kampen för avskaffandet av apartheid i Sydafrika
          under 1980-talet, lyftas fram.
        </p>
        <p xml:id="i-T1SYANLa7y3puq8U7kZBtg">
          Sedan 1990-talet har signumet för Tjeckiens utrikespolitik varit
          att främja demokratiseringsprocesser i olika delar av världen.
          Målet har hela tiden varit att tydligt främja radikala förändringar
          av rådande statsskick för att etablera demokratiska system. Detta
          har man gjort genom öppet stöd till människorättsaktivister och
          oberoende medier. Sedan den 1 juli 2004 har man inom det tjeckiska
          utrikesdepartementet bildat en Unit for promotion of transitions
          som ska koordinera Tjeckiens egen utrikespolitik, arbetet inom
          EU-institutionerna och FN, och stödet till icke-statliga organisationer
          så att politiken inte ska förlora fokus utan ständigt ha fokus
          på övergång till demokrati. I början kommer arbetet att koncentrera
          sig till Burma, Kuba och Vitryssland. Biståndet har inte använts
          i den utsträckning det varit möjligt för att främja demokratisträvande
          organisationer. Målet om fattigdomsbekämpning har aldrig fått
          en fungerande definition, och trots miljardbelopp och decennier
          av svenskt stöd till länder som Vietnam, Eritrea, Laos, Zimbabwe,
          Kuba och Tanzania har demokratiseringsprocesserna aldrig kommit
          i gång. När biståndet väl har dragits in för att kränkningar för
          mänskliga rättigheter blivit för uppenbara har politiken inte
          lyckats formulera om målen och aktivt försökt bidra till förändringar.
          Den svenska utrikespolitiken skulle vinna mycket i trovärdighet
          genom att lära av det tjeckiska exemplet och på allvar formulera
          tydliga mål om att vi ska främja övergång till demokrati i biståndsländer
          i första hand.
        </p>
        <p xml:id="i-2dk4mFPBgmedJDtGWybwif">
          Mot denna bakgrund undrar jag hur statsrådet ställer sig inför
          följande:
        </p>
        <p xml:id="i-JbMM41pR8xQJPU5BtBzriy">
          Avser statsrådet att på den internationella arenan driva att
          demokrati och främjande av mänskliga rättigheter tillfogas till
          Förenta Nationernas millenniemål?
        </p>
        <p xml:id="i-KtfJTQLBN6x1Epvoe3S2Vu">
          Avser statsrådet att låta sig inspireras av det tjeckiska exemplet
          och inrätta en speciell avdelning på Utrikesdepartementet för
          att främja övergången till demokrati i diktaturstater?
        </p>
        <p xml:id="i-QjfEr7pw9JSd6nZ9qBvJyM">
          Avser statsrådet att ställa hårdare demokratiseringskrav på diktaturstater
          som erhåller svenskt bilateralt bistånd och i större grad strypa
          bistånd?
        </p>
      </div>
    </body>
  </text>
</TEI>
