<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0282</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>ensamstående föräldrar med nyfödda barn</topic>
        <docDate when="2004-12-21">den 21 december</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10282</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:282 av Cecilia Magnusson (m) till socialminister
          Berit Andnor om ensamstående föräldrar med nyfödda barn
        </IPQ_title>
      </div>
      <div type="IPQuestionBody">
        <p xml:id="i-Ne2HvKfBn7fjErwE46j7Nk">
          Regeringen har tillsatt en utredare för att göra en översyn av
          föräldraförsäkringen. I direktiven har ett brett perspektiv tagits
          för att se över försäkringens regler i förhållande till situationen
          för dagens föräldrar. Det är viktigt att en rejäl översyn görs
          och det är angeläget att den nya tidens alla familjekonstellationer
          finns med i utredningens perspektiv. Tyvärr saknar jag en "gammal"
          familjekonstellation i regeringens direktiv till utredaren.
        </p>
        <p xml:id="i-5zHLL8upD4SxGDgZ3ZWDN8">
          I direktiven utgår regeringen från att det alltid finns två föräldrar.
          Sådan är situationen i nio fall av tio, men det finns personer
          som redan från barnets födelse står ensamma med föräldraansvaret.
          Dessa behöver mer än andra ett starkt nätverk runtom sig. Men
          också ett särskilt starkt stöd från stat och samhälle.
        </p>
        <p xml:id="i-Pnywvf86yaRdUbJZEcntbF">
          Var kommer barnen till de ensamstående föräldrarna in i utvärderingen
          av föräldraförsäkringen?
        </p>
        <p xml:id="i-5xPXHLgQg4ViD5u8hR65DA">
          I många år har jag i motioner och interpellationer uppmärksammat
          riksdagen och statsråd om denna grupp av föräldrar som behöver
          ett bättre stöd. Förutom exemplen nedan finns det troligtvis fler
          situationer där reglerna i föräldraförsäkringen hjälper de föräldrar
          som är två, men ställer ensamföräldrar utanför. Därför anser jag
          att den av regeringen tillsatta Föräldraförsäkringsutredningen
          bör få tilläggsdirektiv som också ser över stödet för de barn
          med ensamstående föräldrar.
        </p>
        <p xml:id="i-MSqXAThYXhP8qzrFPNE3TR">
          Exempel:
        </p>
        <p xml:id="i-7Z1HwL6GHttTanDdBrb27F">
          1. Sedan 2001 är det möjligt att överlåta de så kallade tio pappadagarna
          på annan person än förälder, enligt särskilda regler. Denna regel
          tillämpas på försäkringskassorna så att för att överlåtelse ska
          kunna ske måste en man som bestrider ett faderskap skriva under
          ett tillstånd av överlåtelse för att den nyblivna mamman ska få
          hjälp av någon närstående under de viktiga dagarna i hennes och
          barnets nya liv. Detta tillstånd ger inte den förmodade fadern
          med resultat att mamman och barnet blir utan stöd. Enligt de uppgifter
          som jag har från försäkringskassan måste det till en ändring i
          lagstiftningen om reglerna ska tolkas på annat sätt.
        </p>
        <p xml:id="i-7Xp85aCwf9yfoYyud5SoZD">
          2. Samma år infördes en möjlighet att överföra tillfällig föräldrapenning
          på annan person i de fall att ordinarie vårdnadshavare själv är
          sjuk. Detta var en välkommen förändring för ensamföräldrar som
          drabbas av sjukdom och inte kan ta hand om sina barn. Är dock
          barnet yngre än åtta månader får inte överlåtelse ske. Inte kan
          det vara så att ett nyfött barn har ett mindre omsorgsbehov än
          ett barn som är nio månader, eller?
        </p>
        <p xml:id="i-R1qkuYkctErfAgHPSthxrU">
          Det senare exemplet behandlades i riksdagen så sent som den 8
          december 2004. Majoriteten angav då som skäl att inte bifalla
          en motion som krävde att man skulle ta bort den regel som omöjliggör
          ett viktigt stöd för ensamföräldrar som blir sjuka att det ska
          den tillsatta utredningen se över. Men i direktiven är denna föräldragrupp
          över huvud taget inte nämnd.
        </p>
        <p xml:id="i-BWSR5FtDxgtZx6bcYg12Q9">
          Avser statsrådet att ge utredaren i Föräldraförsäkringsutredningen
          tilläggsdirektiv för att även barn med en förälder ska få ett
          bättre stöd från föräldraförsäkringen?
        </p>
        <p xml:id="i-6Rf2jfigepYvWzaYDozLFv">
          Avser statsrådet att vidta några andra åtgärder med anledning
          av ovanstående?
        </p>
      </div>
    </body>
  </text>
</TEI>
