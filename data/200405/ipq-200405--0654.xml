<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0654">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0654</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>basindustrins energivillkor i Västmanlands län</topic>
        <docDate when="2005-05-23">den 23 maj</docDate>
        <status when="2005-06-07" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10654</external_id>
        <debate>
          <turn when="2005-06-07 10:19:32" duration="320">Mona Sahlin (S)</turn>
          <turn when="2005-06-07 10:24:48" duration="260">Torsten Lindström (Kd)</turn>
          <turn when="2005-06-07 10:29:05" duration="254">Gunnar Andrén (Fp)</turn>
          <turn when="2005-06-07 10:33:15" duration="109">Jan Lindholm (Mp)</turn>
          <turn when="2005-06-07 10:34:58" duration="266">Mona Sahlin (S)</turn>
          <turn when="2005-06-07 10:39:20" duration="251">Torsten Lindström (Kd)</turn>
          <turn when="2005-06-07 10:43:27" duration="133">Gunnar Andrén (Fp)</turn>
          <turn when="2005-06-07 10:45:36" duration="104">Jan Lindholm (Mp)</turn>
          <turn when="2005-06-07 10:47:17" duration="264">Mona Sahlin (S)</turn>
          <turn when="2005-06-07 10:51:38" duration="137">Torsten Lindström (Kd)</turn>
          <turn when="2005-06-07 10:53:52" duration="54">Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:654 av Torsten Lindström (kd) till samhällsbyggnadsminister
          Mona Sahlin om basindustrins energivillkor i Västmanlands län
        </IPQ_title>
      </div>
      <div type="IPQuestionBody">
        <p xml:id="i-AHCPEwf5LKuNeNUsAzHhmm">
          Den 7 maj 2005 skrev 61 socialdemokratiska kommunal- och oppositionsråd
          på DN Debatt under rubriken "Vi måste sluta vilseleda om kärnkraftens
          avveckling". Artikeln belyste betydelsen av en trygg och säker
          eltillförsel. Kommunalråden bakom artikeln kommer alla från orter
          med elintensiv industri. För dessa orter är energipolitiken en
          ödesfråga.
        </p>
        <p xml:id="i-JYMuZux8dFybeYjP2TwGjE">
          Näringslivets utveckling är av stor betydelse för hela Sverige
          @ inte minst i glesbygd och små orter där industrin står för en
          stor andel av jobben. Ska det även fortsättningsvis finnas framtidstro
          i dessa regioner, en framtidstro som leder till nyinvesteringar
          och utveckling så krävs energitillförsel till konkurrenskraftiga
          priser.
        </p>
        <p xml:id="i-CpL1CzX1uX4DsXtQrCdwG2">
          I Västmanlands län är basindustrin av stor betydelse för den
          regionala utvecklingen. Företag så som Kanthal, Fagersta Stainless
          och Avesta Sandvik Tubes bidrar med arbetstillfällen och till
          skatteinkomster som gör att välfärden kan försvaras och byggas
          ut. Utan dessa företag kommer skatteintäkterna att minska, vilket
          slår hårt på trygghet och välfärd.
        </p>
        <p xml:id="i-H3CGm8on9udC52bSDvDJxk">
          Den svenska basindustrin lever i en hård internationell konkurrens.
          För att klara denna har antalet direkt anställda i basindustrin
          minskat under de senaste 20 åren. Samtidigt har produktiviteten
          ökat. Trots dessa förändringar är konkurrensen hård och ska svensk
          industri stå sig i en internationell jämförelse krävs också fortsättningsvis
          relativt hyggliga elpriser.
        </p>
        <p xml:id="i-RJgYVpj7kNs9KGTeVTYCZT">
          Höjningar av elpriset kan leda till att produktionen i Sverige
          måste stängas ned. Ett exempel är aluminiumtillverkaren Kubal
          i Sundsvall som på grund av beräknade ökade elkostnader tvingats
          ta beslut om investeringsstopp som förberedelse för en total stängning
          senast år 2007. Säkerligen pågår motsvarande räkneövningar på
          många av våra elintensiva företag.
        </p>
        <p xml:id="i-LhycWxrZDbqCxsWdDyLxHQ">
          De socialdemokratiska kommunalråden framhöll på DN Debatt att
          den svenska basindustrin internationellt sett är mycket energieffektiv
          och att det därmed är viktigt för den globala miljön att ge basindustrin
          goda förutsättningar att fortsätta investera i Sverige. Det är
          således viktigt att basindustrin har en långsiktigt stabil och
          internationellt konkurrenskraftig elförsörjning.
        </p>
        <p xml:id="i-Hum6Z7K1zY1uwTWrJPDBS4">
          De socialdemokratiska kommunalråden frågar sig hur detta avspeglar
          sig i den energipolitik som regeringen driver och som går ut på
          att avveckla kärnkraften. Det är tydligt att regeringens politik
          leder till stor oro i många av Sveriges kommuner @ även socialdemokratiskt
          styrda.
        </p>
        <p xml:id="i-CKyrxjWjq2rjbtRgbVjS2D">
          Med anledning av detta vill jag ställa följande frågor till samhällsbyggnadsministern:
        </p>
        <p xml:id="i-KKpTuseAPMrXpQcda5pUeg">
          Vad avser ministern att göra för att stilla den oro som kommunalråden
          gett uttryck för i artikeln?
        </p>
        <p xml:id="i-XWiamTSVVe1Q6iFTYpc7KC">
          På vad sätt tar ministern hänsyn till att såväl basindustrin,
          fackliga organisationer och som nu 61 socialdemokratiska kommunalråd
          påtalar de stora ekonomiska och sysselsättningsmässiga farorna
          med att stänga fungerande elproduktion utan att fullgod ersättning
          finns att tillgå?
        </p>
        <p xml:id="i-AnnhMcGs5PNJr6TeGRvzDS">
          Vad avser ministern att göra för att i energipolitiken ta hänsyn
          till kopplingen mellan minskad eltillförsel och högre elpriser?
        </p>
        <p xml:id="i-FUREPrhYFnSex9Q4nFdghu">
          På vad sätt agerar ministern för att tillförsäkra företag såsom
          Kanthal, Fagersta Stainless och Avesta Sandvik Tubes med flera
          energiintensiva företag en trygg eltillförsel till rimliga priser?
        </p>
      </div>
    </body>
  </text>
</TEI>
