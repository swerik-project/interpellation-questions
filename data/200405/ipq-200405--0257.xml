<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0257">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0257</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>sjuklöneansvaret i Gnosjöregionen</topic>
        <docDate when="2004-12-13">den 13 december</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10257</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:257 av Maria Larsson (kd) till statsrådet
          Hans Karlsson om sjuklöneansvaret i Gnosjöregionen
        </IPQ_title>
      </div>
      <div type="IPQuestionBody">
        <p xml:id="i-39xVmZC2o9v1ZMtjkUwPRY">
          Från den 1 januari 2005 har Socialdemokraterna, Vänsterpartiet
          och Miljöpartiet beslutat om att införa ett medfinansieringsansvar
          för arbetsgivarna vid arbetstagares sjukfrånvaro. Detta gäller
          under hela sjukdomstiden. Kristdemokraterna har motsatt sig detta.
        </p>
        <p xml:id="i-XzSn7TZHDmngVaEZVn88Hn">
          Hans Karlsson har dessutom lovat att öka finansieringsgraden
          till 25 % om sjukfrånvaron inte går ned. Det verkar uppenbarligen
          inte som om statsrådet är säker på att medicinen är den rätta
          eftersom detta om finns. Uppdraget är dessutom uppenbarligen att
          rädda statskassan, inte i första hand att minska antalet sjukskrivningar.
        </p>
        <p xml:id="i-GLJwaRLThKJDttdrsdHizP">
          Gnosjöupproret har agerat kraftfullt emot medfinansieringsansvaret.
          De menar att det kommer att öka arbetslösheten och kontrollen
          av de arbetssökande i än högre grad än i dag. En företagare i
          Gnosjöregionen uttrycker sig på följande sätt: "Jag har tyckt
          att det varit roligt att anställa, nu tänker jag bara på hur jag
          ska minska antalet anställda."
        </p>
        <p xml:id="i-5wgjXYy4bT7LcJcvMGuMDA">
          Enligt en färsk Temoundersökning beställd av Svenskt Näringsliv
          svarar 85 % av arbetsgivarna nej på frågan om medfinansieringsansvaret
          kommer att medföra minskade sjukskrivningstal. Åtta av tio företagare
          uppger i samma undersökning att de kommer att bli mer försiktiga
          med att anställa och nio av tio säger sig öka kontrollen av vem
          de anställer.
        </p>
        <p xml:id="i-SQJuGnnFHAsuuj3LbsJPQ9">
          I Jönköpings län har motsvarande undersökning gjorts och där
          anser 92 % att sjukfrånvaron inte minskar.
        </p>
        <p xml:id="i-FZRwsYDcpGeVAfYz1YXcv1">
          Under en livstid tillbringar man i genomsnitt 8 % av tiden på
          arbetet. Flera undersökningar visar att en stor del av sjukfrånvaron
          går att relatera till privatlivet eller en kombination av privatliv
          och arbetsliv. Det är således en stor del av sjukskrivningarna
          som inte går att lösa via arbetsplatsen.
        </p>
        <p xml:id="i-4u6nBhk1aSCakZrMBuqrwh">
          Konsekvensanalys över hur mycket sjukskrivningarna kommer att
          minska har inte presenterats. Sådana beräkningar måste väl ha
          gjorts på Regeringskansliet och bör i så fall också presenteras.
        </p>
        <p xml:id="i-4waJ5JbNzUa1e1nXRkrzhJ">
          Med anledning av det ovan anförda vill jag ställa följande frågor
          till statsrådet Hans Karlsson:
        </p>
        <p xml:id="i-JBieURSJimWgSQcqZcMRvE">
          Vilka fakta grundar statsrådet medfinansieringsförslaget på och
          när avser statsrådet att redovisa dessa fakta?
        </p>
        <p xml:id="i-Kz333vc9z6ZRtJVRAJJPHv">
          När avser statsrådet att redovisa hur mycket sjukskrivningarna
          kommer att minska med anledning av beslutet om medfinansiering?
        </p>
        <p xml:id="i-V7Ly2sAvbsK1DHfzFxi89c">
          Avser statsrådet att vidtaga några ytterligare åtgärder för att
          inte antalet förtidspensioner och antalet arbetslösa ska öka med
          anledning av den nya lagstiftningen?
        </p>
      </div>
    </body>
  </text>
</TEI>
