<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0055">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0055</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>försvarets snabbinsatsförmåga</topic>
        <docDate when="2004-10-11">den 11 oktober</docDate>
        <status when="2004-10-29" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS1055</external_id>
        <debate>
          <turn when="2004-10-29 09:47:24" duration="248">Leni Björklund (S)</turn>
          <turn when="2004-10-29 09:51:28" duration="244">Allan Widman (Fp)</turn>
          <turn when="2004-10-29 09:55:11" duration="250">Leni Björklund (S)</turn>
          <turn when="2004-10-29 09:59:05" duration="176">Allan Widman (Fp)</turn>
          <turn when="2004-10-29 10:01:57" duration="206">Leni Björklund (S)</turn>
          <turn when="2004-10-29 10:05:19" duration="146">Allan Widman (Fp)</turn>
          <turn when="2004-10-29 10:07:35" duration="535">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:55 av Allan Widman (fp) till försvarsminister
          Leni Björklund om försvarets snabbinsatsförmåga
        </IPQ_title>
      </div>
      <div type="IPQuestionBody">
        <p xml:id="i-5pSMmboDHzyxfSroNL466q">
          I den till riksdagen framlagda propositionen Vårt framtida försvar
          behandlas EU:s snabbinsatsförmåga utförligt. Bland annat anges
          som mål att "kunna lösa kvalificerade uppgifter i ett insatsområde
          inom tio dagar efter beslut". Förbandet föreslås bli gemensamt
          för Sverige och Finland, i veckan har statsministern och hans
          finske kollega även inbjudit Norge att delta. Inriktningen är
          att förbandet ska vara operativt senast den 1 januari 2008. Kapaciteten
          att sätta upp en helsvensk snabbinsatsstyrka bedöms uppnås tidigast
          2010@2012.
        </p>
        <p xml:id="i-VG5Ekjzdkt48VFumDRZzky">
          I propositionen anges vidare att befintliga och planerade lufttransportresurser
          saknar förmåga att transportera de stridsfordon Sverige för närvarande
          har. Det konstateras vidare att vi saknar militär sjötransportförmåga
          med relevant kapacitet.
        </p>
        <p xml:id="i-MX3Azisom634Jdxtk1nBvE">
          I senaste numret av Insats och försvar kommenterar arméinspektören,
          Alf Sandqvist, planerna på en snabbinsatsstyrka: "Det som vi kan
          sätta samman snabbast är ett förband, där kärnan utgörs av mekskyttebataljon
          90. Styrkan skall på sikt utgöras av lättare förband. Att skapa
          detta tar något längre tid".
        </p>
        <p xml:id="i-DoT3sU3pUy1sygC8ypxEZS">
          Mot bakgrund av propositionens skrivningar och det som arméinspektören
          skrivit framstår det som sannolikt att kärnan i den svensk-finsk-norska
          snabbinsatsstyrkan, som ska vara operativ om drygt tre år, kommer
          att bestå av bland annat stridsfordon 90. För denna fordonstyp
          saknar vi i dag transportförmåga, i vart fall med de tidsramar
          och avstånd som det nu planeras för.
        </p>
        <p xml:id="i-Saxaz4AJ1T2UicidTE3kGG">
          Samtidigt är det uppenbart att behovet av samövningar mellan
          Sverige, Finland och eventuellt Norge kommer att bli stort de
          närmaste åren. Det är inte bara språk, utan också doktrin, taktik,
          stabsmetodik och materiel som skiljer oss åt. När regeringen,
          åtminstone på lite längre sikt, planerar för en kapacitet att
          på egen hand kunna sätta upp aktuellt förband, uppstår funderingar
          kring hur regeringen nu planerar med avseende på kostnadseffektivitet
          och styrkans operativa förmåga.
        </p>
        <p xml:id="i-XpvwePsfh4s5hawWnLekEU">
          Vilka åtgärder avser ministern att vidta för att en skandinavisk
          snabbinsatsstyrka 2008 ska kunna användas på det sätt som EU avser?
        </p>
        <p xml:id="i-3FFYoZDuJGoGDhGaEUXLgA">
          Vilka åtgärder avser ministern att vidta för att undanröja det
          motsatsförhållande som kan finnas mellan målet på en sammansatt
          styrka till den 1 januari 2008 och förmågan till en egen snabbinsatsstyrka
          till 2010@2012?
        </p>
      </div>
    </body>
  </text>
</TEI>
