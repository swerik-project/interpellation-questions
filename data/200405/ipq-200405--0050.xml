<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0050">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0050</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>assisterad befruktning vid privata kliniker</topic>
        <docDate when="2004-10-11">den 11 oktober</docDate>
        <status when="2004-11-08" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1050</external_id>
        <debate>
          <turn when="2004-11-08 12:53:07" duration="146">Ylva Johansson (S)</turn>
          <turn when="2004-11-08 12:55:25" duration="275">Martin Andreasson (Fp)</turn>
          <turn when="2004-11-08 12:59:56" duration="99">Ylva Johansson (S)</turn>
          <turn when="2004-11-08 13:01:31" duration="258">Martin Andreasson (Fp)</turn>
          <turn when="2004-11-08 13:05:45" duration="57">Ylva Johansson (S)</turn>
          <turn when="2004-11-08 13:06:32" duration="129">Martin Andreasson (Fp)</turn>
          <turn when="2004-11-08 13:08:33" duration="100">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:50 av Martin Andreasson (fp) till statsrådet
          Ylva Johansson om assisterad befruktning vid privata kliniker
        </IPQ_title>
      </div>
      <div type="IPQuestionBody">
        <p xml:id="i-NTmUZkLKaej4m6QNpPYAeX">
          Regelverket för vilka kliniker som kan ges befogenhet att utföra
          assisterad befruktning skapar i dag en ojämlikhet mellan offentliga
          och privata vårdgivare.
        </p>
        <p xml:id="i-QXPbc7MhEBvqiHASQAnmBS">
          Enligt dagens regler, som är under översyn, får assisterad befruktning
          på klinik ske endast på kvinnor som lever i heterosexuella relationer.
          Assisterad befruktning kan ske genom antingen insemination eller
          så kallad provrörsbefruktning, det vill säga befruktning utanför
          kroppen. Assisterad befruktning kan vidare delas in i sådana befruktningar
          där antingen ägg eller spermier kommer från en donator (till exempel
          givarinsemination eller provrörsbefruktning med donerat ägg) och
          sådana befruktningar där könscellerna kommer från det berörda
          paret självt.
        </p>
        <p xml:id="i-MY44S3gm1iouM8rQRZngLp">
          Enligt dagens regler får givarinsemination endast utföras vid
          offentligt finansierade sjukhus under överinseende av en läkare
          med specialistkompetens i gynekologi och obstetrik. Provrörsbefruktning
          med spermier från kvinnans make eller sambo får inte utföras utan
          Socialstyrelsens tillstånd annat än vid offentligt finansierade
          sjukhus. Provrörsbefruktning där ägg eller spermier kommer från
          en givare får dock utföras endast vid universitetssjukhus.
        </p>
        <p xml:id="i-FF3YPjf92FBHsaRMtRdtb5">
          Privata vårdgivare spelar en viktig roll inom hälso- och sjukvården
          som komplement till vård i offentlig regi, både ur patientsynpunkt
          och för personalen. Likaså kan vård i privat regi på ett värdefullt
          sätt bidra till utveckling av behandlingsmetoder och förbättra
          forskningsläget inom de nischer de specialiserar sig på.
        </p>
        <p xml:id="i-GSWYyCRzVcvLnym7WADAjp">
          Förbudet mot givarbefruktning på privata kliniker andas misstänksamhet
          mot enskilda alternativ inom vårdsektorn. Det är visserligen rimligt
          med en offentlig kontroll av sådana befruktningar där barnet får
          biologiska band till personer som donerat könsceller till sperma-
          eller äggbanker, men denna kontroll upprätthålls lika bra oavsett
          om själva befruktningen genomförs på en privat eller offentlig
          klinik.
        </p>
        <p xml:id="i-KUdpYkje7PT8FbLBnGJASo">
          Seriösa privata aktörer bör kunna beviljas tillstånd till att
          genomföra assisterad befruktning på samma villkor som offentligt
          finansierade sjukhus, givetvis under förutsättning att verksamheten
          sker under Socialstyrelsens tillsyn. Regelverket bör vara detsamma
          för assisterad befruktning oavsett på vilken klinik i Sverige
          den utförs. En privat vårdgivare ska alltså inte ha möjlighet
          att till exempel kringgå kravet på att barnet vid fyllda 18 års
          ålder ska ha rätt att veta namnet på den som donerat könsceller
          till en befruktning.
        </p>
        <p xml:id="i-5pXkzptK79AmdMKkWCM3JM">
          Jag anser således att assisterad befruktning bör kunna genomföras
          vid alla sjukhus eller kliniker, oavsett huvudman eller driftsform,
          som erhållit tillstånd från Socialstyrelsen. Socialstyrelsen bör
          också kunna föreskriva vilken typ av kompetens som krävs av den
          medicinska personal som utför befruktningarna (vilket i sin tur
          leder till att vissa kliniker kan få tillstånd till alla slags
          befruktningar medan andra ges tillstånd till endast vissa typer
          av befruktningar). Förbudet mot att utföra insemination eller
          befruktning vanemässigt eller för vinnings skull bör avgränsas
          till sådana situationer där tillstånd från Socialstyrelsen saknas.
        </p>
        <p xml:id="i-RAqbiGvo3S9vAT53xdgK8e">
          Jag vill därför fråga statsrådet:
        </p>
        <p xml:id="i-xUWNxzUou6zvQrUUsz2yf">
          Är statsrådet redo att verka för en översyn av regelverket som
          möjliggör att privata vårdgivare ska kunna genomföra assisterad
          befruktning enligt samma regler som gäller för offentliga?
        </p>
      </div>
    </body>
  </text>
</TEI>
