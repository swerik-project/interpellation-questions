<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0460">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0460</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>amnesti i asylprocessen</topic>
        <docDate when="2005-03-14">den 14 mars</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10460</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:460 av Kalle Larsson (v) till statsrådet
          Barbro Holmberg om amnesti i asylprocessen
        </IPQ_title>
      </div>
      <div type="IPQuestionBody">
        <p xml:id="i-4yL4YAE6LP2sA1nTUYWutk">
          Sveriges Kristna Råd har tagit initiativ till ett påskupprop
          om att genomföra en "amnesti" för alla gömda flyktingar och för
          asylsökande som väntar i den nuvarande rättsosäkra asylprocessen.
          Detta i anslutning till införandet av en ny instans- och processordning
          i asylärenden den 1 januari 2006. Bland annat Sveriges Muslimska
          Råd har ställt sig bakom uppropet.
        </p>
        <p xml:id="i-7Hen1E16kJAB5kXSMAmoj9">
          En orsak både till att människor gått under jorden och till att
          asylsökande får vänta så länge på besked i asylprocessen är att
          Sverige i dag inte lever upp till Genèvekonventionen om flyktingars
          rättsliga ställning. När Utlänningsnämnden läggs ned är det viktigt
          att tillse att den nya ordningen med domstolsprövning inte havererar
          genom att stora ärendebalanser nedärvs från det gamla systemet.
        </p>
        <p xml:id="i-M45Z177MU28YZa7h2bWotx">
          Påskuppropet lyder:
        </p>
        <p xml:id="i-AUEwiDfCaobHbq4EAcc4UQ">
          "Sverige måste ta människors behov av skydd på allvar! Ingen
          förälder utsätter frivilligt sitt barn för det trauma det innebär
          att gömma sig undan myndigheters agerande @ om inte hotet mot
          familjens säkerhet är överhängande. Det är många gånger fråga
          om barn som har svåra krigsupplevelser eller andra traumatiska
          upplevelser med sig i bagaget. Barns behov av trygghet och kontinuitet
          i sina liv måste komma först @ i enlighet med barnkonventionens
          portalparagraf om att barnets bästa ska stå i centrum.
        </p>
        <p xml:id="i-N3c4KbyRLJ7yQhNTCojRFZ">
          Den 1 januari 2006 kommer ett nytt system för asylprövning att
          införas som är bättre än det nuvarande @ men det räcker inte.
          På Utlänningsnämndens bord ligger i dag ca 10 000 överklagade
          ärenden. Merparten av dessa ärenden kommer troligen inte hinna
          bli behandlade före den 1 januari 2006. Under tiden tillkommer
          dessutom nya ärenden.
        </p>
        <p xml:id="i-McbevC3ovsyiGxBLxxG6Re">
          Asylprövning kan vara en fråga om liv eller död! Sverige måste
          därför redan nu ta ansvar för alla dem som i åratal väntat på
          ett besked som kan rädda deras liv. En amnesti ger myndigheterna
          möjlighet att påbörja arbetet utan att ärva en tung ryggsäck av
          obehandlade ärenden.
        </p>
        <p xml:id="i-WmkJTfFSUWJhhnyfECbVfa">
          Om vi inte förmår räcka ut handen till dem som lever i rädsla,
          är det svårt att skapa ett gott samhälle för någon som lever i
          Sverige i dag. Låt oss nu gemensamt skapa de bästa förutsättningarna
          för en rättvis, säker och etiskt försvarbar asylprocess som sätter
          den enskilda människans skyddsbehov i centrum."
        </p>
        <p xml:id="i-5XSTthXJSkMHvLMt3Y84fF">
          Mot denna bakgrund vill jag ställa följande frågor till statsrådet
          Holmberg:
        </p>
        <p xml:id="i-Y6VfRAmXLkJW9CsLgNVGir">
          1. Vilka åtgärder är statsrådet beredd att vidta för att den
          nya instans- och processordningen inte ska få bära alltför många
          ouppklarade ärenden från den gamla?
        </p>
        <p xml:id="i-WugZEXLuymCthYxMDD43aY">
          2. Är statsrådet beredd att genomföra "amnesti" i enlighet med
          de förslag som Sveriges Kristna Råd ställer i påskuppropet?
        </p>
      </div>
    </body>
  </text>
</TEI>
