<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0332">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0332</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>arbetsgruppen för tortyrprevention i Turkiet</topic>
        <docDate when="2005-01-26">den 26 januari</docDate>
        <status when="2005-02-08" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10332</external_id>
        <debate>
          <turn when="2005-02-08 14:42:25" duration="228">Laila Freivalds (S)</turn>
          <turn when="2005-02-08 14:46:09" duration="221">Alice Åström (V)</turn>
          <turn when="2005-02-08 14:49:47" duration="114">Laila Freivalds (S)</turn>
          <turn when="2005-02-08 14:51:37" duration="246">Alice Åström (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:332 av Alice Åström (v) till utrikesminister
          Laila Freivalds om arbetsgruppen för tortyrprevention i Turkiet
        </IPQ_title>
      </div>
      <div type="IPQuestionBody">
        <p xml:id="i-DTqYXav3dxzfeMnLx24SWq">
          Amnesty International har rapporterat att arbetsgruppen för tortyrprevention
          i Turkiet stängts. Den 7 januari beslagtogs pärmar och datorer
          från arbetsgruppens kontor. Materialet innehöll konfidentiella
          vittnesmål, foton och annan dokumentation om 575 anmälda fall
          av tortyr. Amnesty befarar att de personer som finns namngivna
          i materialet nu riskerar trakasserier från myndigheterna, att
          fängslas på nytt och utsättas för ny misshandel och tortyr.
        </p>
        <p xml:id="i-HzXFvexBFVPr7iDhjjkCan">
          Arbetsgruppen för tortyrprevention bildades i december 2001 av
          medlemmar i advokatsamfundet i Izmir. Merparten av arbetet har
          utförts på ideell basis av 250 medlemmar i advokatsamfundet.
        </p>
        <p xml:id="i-4m1BJ9bQW3ugVFbweV5yFX">
          Gruppen har varit banbrytande i arbetet för att utreda och förebygga
          tortyr. Sedan starten har man bistått tortyroffer med rättshjälp.
          Man har noga övervakat de rättsliga förhandlingarna och bidragit
          med upprättandet av medicinsk dokumentation över tortyrskador.
          Av de 575 inlämnade ansökningarna, som gruppen mottagit sedan
          starten, har 334 behandlats och 116 lett till åtal mot de personer
          som har utfört tortyren.
        </p>
        <p xml:id="i-C6WA4e3xRyhthYMBsQD1dj">
          Förutom rättshjälp och annat stöd till tortyroffren har gruppen
          även genomfört utbildning för advokater runtom i Turkiet och tjänat
          som ett mycket positivt föredöme för arbetet mot tortyr långt
          utanför Turkiets gränser.
        </p>
        <p xml:id="i-LnUK87y3Y9EiFjKHwPb1EY">
          Nevzat Erdemir, ordförande i Izmirs advokatsamfund, hävdar i
          ett uttalande att ett av skälen till stängningen av gruppen var
          att man mottagit bistånd från EU-kommissionen för ett av sina
          projekt. Enligt Erdemir har EU-kommissionen för avsikt att splittra
          Turkiet och skada dess nationella intressen genom bland annat
          skapandet av "ett oberoende Kurdistan".
        </p>
        <p xml:id="i-F3y8APndJUx1Wps6eXNcih">
          Erdemir motiverade stängningen med att den var nödvändig för
          att förhindra "olyckor för vår republik, vår nation och vårt folk"
          och att han "kraftigt fördömer detta initiativ (gruppen för tortyrprevention)
          som stöds av EU under täckmanteln mänskliga rättigheter med syfte
          att förstöra Turkiets enhet och integritet". Han riktade också
          kritik mot gruppens samarbete med internationella organisationer,
          underförstått Amnesty International.
        </p>
        <p xml:id="i-CzZTdxh16DGMqJGnh9HnbX">
          Denna argumentering för myndigheternas angrepp på arbetsgruppen
          för tortyr är minst sagt anmärkningsvärd med anledning av att
          Turkiet inför förhandlingarna om ett förhandlingsdatum för ett
          turkiskt medlemskap gjort utfästelser om att komma till rätta
          med den bristande respekten för mänskliga rättigheter.
        </p>
        <p xml:id="i-8AN2zoMwdXwfhXSSVf65Kq">
          I stället för att stänga arbetsgruppen borde myndigheterna rimligen
          ha främjat och understött dess arbete. Aktionen mot arbetsgruppen
          för tortyrprevention underminerar den turkiska regeringens och
          de turkiska myndigheternas trovärdighet när det gäller de utfästelser
          man gjorde för att få ett förhandlingsdatum för EU-medlemskap.
        </p>
        <p xml:id="i-5hJ39b2GCKLsceX2LFyNFu">
          Aktionen undergräver den turkiska regeringens och parlamentets
          auktoritet och gör att man måste ifrågasätta om dessa instanser
          verkligen menar allvar med det reformarbete dessa båda statsorgan
          inlett när det gäller den lagstiftning som avser att öka respekten
          för mänskliga rättigheter, utvecklandet av rättsstaten och respekt
          för minoriteters rättigheter.
        </p>
        <p xml:id="i-Mif8b3wkXuUc8iLTXuPPwX">
          Att anklaga EU för att vilja skada Turkiets nationella intressen
          och framställa kampen mot tortyren som ett försök från EU:s sida
          att gynna förmenta separatistiska strömningar i Turkiet är beskyllningar
          som inte kan göra annat än skada möjligheterna till det medlemskap
          i EU som den turkiska regeringen eftersträvar.
        </p>
        <p xml:id="i-B1JEevHm2PhAC1rG14g4BN">
          I ett brev till advokatsamfundets ordförande har Amnesty kraftigt
          protesterat mot stängningen. Det turkiska advokatsamfundets handlande
          torde för övrigt strida mot artikel 95 i den turkiska strafflagen,
          som säger att en av skyldigheterna för advokatsamfunden i Turkiet
          är att "skydda och försvara lagen och de mänskliga rättigheterna
          och verka för deras tillämpning".
        </p>
        <p xml:id="i-DTzYF6LQP9C4HivDLHifp9">
          Jag vill med utgångspunkt från ovanstående fråga utrikesministern:
        </p>
        <p xml:id="i-GBSyhK5A59axHUhyvQGtz3">
          1. Vad avser utrikesministern att göra som företrädare för Sverige
          som enskild stat och som företrädare för Sverige i EU i relationerna
          med Turkiet för att förmå turkiska myndigheter att upphäva sitt
          beslut om stängning av arbetsgruppen för tortyrprevention?
        </p>
        <p xml:id="i-NeBviCecTNMvzGXYoBvT8y">
          2. Vad avser utrikesministern att göra som företrädare för Sverige
          som enskild stat och som företrädare för Sverige i EU i relationerna
          med Turkiet för att förmå de turkiska myndigheterna att återlämna
          det material som fråntagits arbetsgruppen för tortyrprevention?
        </p>
      </div>
    </body>
  </text>
</TEI>
