<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0465">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0465</head>
        <author who="i-6NzqsXjPzSi4BTz8BKo1Rg">Christer Winbäck</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>situationen med lätta vapen i Colombia</topic>
        <docDate when="2005-03-15">den 15 mars</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10465</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:465 av Christer Winbäck (fp) till utrikesminister
          Laila Freivalds om situationen med lätta vapen i Colombia
        </IPQ_title>
      </div>
      <div type="IPQuestionBody">
        <p xml:id="i-B2oHzqb5xYfur1JMYzVLPX">
          I Colombia är lätta vapen ett mycket stort problem och en stor
          affär. Vapen som smugglas in från USA säljs på den illegala marknaden
          till enorma förtjänster. Men den illegala handeln är bara en del
          av problemet. Många vapen finns kvar sedan kalla krigets dagar
          och nu i händerna på gerillan, brottslingar och civila, och späder
          på det 40 år gamla inbördeskriget. Den rådande machokulturen gör
          gällande att ett hem utan vapen inte är ett hem. I denna våldsamma
          verklighet är kvinnor mycket utsatta.
        </p>
        <p xml:id="i-SfGe6b3XNVki2wFbXXd9d3">
          Under hösten 2004 publicerades en artikel i DN underskriven av
          representanter för samtliga politiska partier där man uppmärksammade
          det stora problem som lätta vapen utgör i världen i dag. Varje
          minut, dygnet runt, året om dödas någon av lätta vapen. Sammanlagt
          finns det över 650 miljoner vapen i omlopp i dag. De senaste tio
          åren har två miljoner barn blivit dödade och fler än fem miljoner
          invalidiserade av lätta vapen. Det är framför allt män som innehar
          vapnen, men bland offren finns många kvinnor och flickor. Lätta
          vapen är således ett stort problem som måste lösas.
        </p>
        <p xml:id="i-FeEPQjjuBRxvVAVSmsuaTN">
          Colombia har högsta mordtalet i världen @ 77,5 döda per 100 000
          invånare. Siffror från colombianska polisen från 2003 säger att
          85 % av alla mord som sker i Colombia sker med lätta vapen. I
          Colombia finns det uppskattningsvis över tre miljoner olagliga
          vapen och över en miljon lagliga. Ca 80 % av dödsfallen i Colombia
          till följd av skjutvapen sker utan direkt koppling till konflikten.
        </p>
        <p xml:id="i-6NaQDh4j2CwTJGWNuys4iR">
          Det svenska @ och internationella @ engagemanget i Colombia beträffande
          lätta vapen-frågor ställer en rad utmaningar. Exempelvis är lätta
          vapen-frågan i Colombia nära sammankopplad med avväpningen, demobiliseringen
          och återinlemmandet av de stridande parterna i konflikten.
        </p>
        <p xml:id="i-S44oXXp6jzPiaNnfDAtWuM">
          I den civila konflikten i Colombia använder man sig av moderna
          lätta vapen, från hagelgevär och granatkastare till axelstyrda
          raketer. Trots att fredssamtal äger rum, är samtliga parter i
          konflikten engagerade i att bygga upp sin militära kapacitet.
          En välfinansierad gerillakamp utspelar sig, och de tros få sofistikerade
          vapen och militär utrustning från den internationella svarta marknaden.
          Gerillagrupper såsom Farc och ELN har ett ökat antal stridande
          engagerade i användande och handel med lätta vapen. Den olagliga
          produktionen av droger är kopplad till vapenhandeln, då stridande
          ofta byter droger mot vapen. I konflikten sker systematiska övergrepp
          på civila, där främst kvinnor och barn faller offer.
        </p>
        <p xml:id="i-Vj4uVpAtETKjrFk1LsdDDt">
          Sverige har valt att stödja OAS verifieringsmission (MAPP-OEA)
          av den demobiliseringsprocess avseende de paramilitära grupperna
          som den colombianska regeringen nu genomför. Denna verifieringsmission
          får stöd av ett mycket litet antal länder @ i Europa endast Sverige
          och Holland. Stora delar av det civila samhället i Colombia avstyrkte
          det tidigare colombianska förslaget till vapenlag, med den motiveringen
          att förslaget syftade till att, i förening med demobiliseringsprogrammet,
          legalisera de paramilitära gruppernas vapeninnehav.
        </p>
        <p xml:id="i-CWnKJoWv8qjkZnbgewvQ6s">
          Ytterligare en central fråga med anknytning till demobiliseringen
          av paramilitärer, är att medlemmar i dessa grupper återinlemmas
          bland annat genom att de får platser i lokal förvaltning och den
          lokala ordningsmakten, samt att de får stöd till att starta privata
          säkerhetsföretag.
        </p>
        <p xml:id="i-Y37SjGmsdVq2qN2byMCSDg">
          Med anledning av ovanstående vill jag fråga utrikesminister Laila
          Freivalds:
        </p>
        <p xml:id="i-DHb1pN8wutrtvfLBkfipoA">
          1. Vilka åtgärder avser utrikesministern att vidta med anledning
          av förhållandet mellan den colombianska regeringens demobiliseringsprogram
          av paramilitärer å ena sidan, och den faktiska och av regeringen
          tänkta regleringen av skjutvapen i Colombia å den andra sidan?
        </p>
        <p xml:id="i-QFyZHRAfe7aTgLLPMJf8sM">
          2. Vilka åtgärder avser utrikesministern att vidta för att Sveriges
          inflytande i Colombia, i bistånd och internationella relationer,
          effektivt ska kunna användas för att stävja spridningen och användandet
          av lätta vapen och i ett större perspektiv bidra till större respekt
          för demokrati och mänskliga rättigheter?
        </p>
      </div>
    </body>
  </text>
</TEI>
