<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0245">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0245</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>tågtrafiken längs Uven</topic>
        <docDate when="2004-12-08">den 8 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10245</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:245 av Torsten Lindström (kd) till statsrådet
          Ulrica Messing om tågtrafiken längs Uven
        </IPQ_title>
      </div>
      <div type="IPQuestionBody">
        <p xml:id="i-Qp1Wgvp7o38gz1TjYeCVF8">
          Mälardalen är en stark region med oumbärlig betydelse för svensk
          utveckling och tillväxt i landet. 40 % av den svenska ekonomin
          och 35 % av befolkningen finns i Mälardalen. Fram till 2030 beräknas
          befolkningen i regionen öka med ytterligare 600 000-800 000 invånare.
        </p>
        <p xml:id="i-MRbqXjGxBSJXMazPjrLxfi">
          Mälardalen har inte bara en stark befolkningutveckling utan är
          också den viktigaste tillväxtmotorn i Sverige. Tillväxten i regionen
          var under åren 1990-2001 dubbelt så hög som i övriga landet. Stannar
          eller minskar utvecklnen och tillväxten i Mälardalen innebär det
          ett hårt slag mot svensk samhällsekonomi och får förödande konsekvenser
          för regionens möjligheter att bidra till övriga landet. Hela landet
          drabbas om Mälardalen inte utvecklas på önskvärt sätt. Det ligger
          därför i allas intresse att Mälardalen utvecklas. För att klara
          behovet av arbetskraft och bostäder i Mälardalen måste regionen
          ses som en integrerad helhet där Västmanlands län fyller en viktig
          uppgift för att försörja hela regionen med bostäder och arbetskraft.
        </p>
        <p xml:id="i-LvNUZtPugrfwmrHd42Ad7P">
          Trafiken inom Tåg i Mälardalen och Tåg i Bergslagen erhåller
          i år medfinansiering från Rikstrafiken. Budgetpropositionens medel
          medger dock enligt uppgift från Rikstrafiken inga pengar till
          tvärförbindelsen Uven (Uppsala-Sala-Västerås-Kolbäck-Eskilstuna-Norrköping)
          under 2005.
        </p>
        <p xml:id="i-DEQgxTgctpLSfb4g7iRxDd">
          Rikstrafikens akuta ekonomiska situation innebär att man tvingats
          se över alla avtal som löper ut och reducera ambitionsnivåerna
          för just dessa avtal, oberoende av om det är motiverat eller inte.
          Rikstrafiken har således inte utrymme att bedöma och prioritera
          vilken trafik och omfattningen av den trafik, som det är samhällsekonomiskt
          motiverat att bedriva.
        </p>
        <p xml:id="i-8kzxb2UXqhrE9VYf4zjBjb">
          Rikstrafiken har redan fått vidgade uppdrag, till exempel att
          upphandla ytterligare flygtrafik, som innebär ökade kostnader
          i förhållande till Rikstrafikens ursprungliga uppdrag. Rikstrafikens
          dåliga ekonomi har drabbat Bergslagsregionen hårt genom att trafikinskränkningar
          har genomförts akut och med mycken kort varsel. Dessutom aviseras
          ytterligare neddragningar.
        </p>
        <p xml:id="i-P2nPAAWYKyX7NZHcvPzYep">
          För den tågtrafik som bedrivs av Tåg i Bergslagen och motsvarande
          trafik, som tidigare bedrevs av länstrafikhuvudmännen, har det
          statliga anslaget varit oförändrat den senaste tioårsperioden,
          vilket reellt betyder att statens stöd till tågtrafiken i Bergslagen
          redan tidigare minskat.
        </p>
        <p xml:id="i-Tk8minyAxiYvjoEFHi6WTm">
          Nu finns starka farhågor om att Uven kommer att drabbas än hårdare
          och hotas. Det vore allvarligt dels för dagpendlare på till exempel
          sträckorna Sala-Uppsala, Sala-Västerås, Uppsala-Västerås, Västerås-Eskilstuna,
          Kolbäck-Västerås och Kolbäck-Eskilstuna men också för hela regionen
          eftersom Uven som framgått binder samman det befolkningstäta område
          som finns på sträckan Uppsala-Sala-Västerås-Kolbäck-Eskilstuna-Norr-köping.
        </p>
        <p xml:id="i-L388kLwQyLGdn1FxubdPYo">
          Mot bakgrund av det ovan anförda vill jag fråga statsrådet:
        </p>
        <p xml:id="i-AcJmCWfH9QmgspCzvbDtg5">
          Vilka åtgärder avser statsrådet att vidta för att säkerställa
          god trafik och hög trafiktäthet längs Uven?
        </p>
        <p xml:id="i-2Hs78d3UARMf9Gfb6zh1aJ">
          Vilka åtgärder avser statsrådet att vidta för att Rikstrafiken
          ska få möjlighet att även framgent stödja Uven?
        </p>
      </div>
    </body>
  </text>
</TEI>
