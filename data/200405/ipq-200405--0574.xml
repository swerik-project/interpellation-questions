<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0574">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0574</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>ersättningsarbeten vid företagsutflytt</topic>
        <docDate when="2005-05-09">den 9 maj</docDate>
        <status when="2005-05-20" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10574</external_id>
        <debate>
          <turn when="2005-05-20 10:25:23" duration="333">Thomas Östros (S)</turn>
          <turn when="2005-05-20 10:30:52" duration="274">Ulf Sjösten (M)</turn>
          <turn when="2005-05-20 10:35:21" duration="169">Gunnar Andrén (Fp)</turn>
          <turn when="2005-05-20 10:38:08" duration="253">Thomas Östros (S)</turn>
          <turn when="2005-05-20 10:42:17" duration="114">Ulf Sjösten (M)</turn>
          <turn when="2005-05-20 10:44:05" duration="112">Gunnar Andrén (Fp)</turn>
          <turn when="2005-05-20 10:45:53" duration="255">Thomas Östros (S)</turn>
          <turn when="2005-05-20 10:50:04" duration="76">Ulf Sjösten (M)</turn>
          <turn when="2005-05-20 10:51:16" duration="156">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:574 av Ulf Sjösten (m) till näringsminister
          Thomas Östros om ersättningsarbeten vid företagsutflytt
        </IPQ_title>
      </div>
      <div type="IPQuestionBody">
        <p xml:id="i-LHCPXoeW8VfMdQUkksEBXA">
          Det finns få ljuspunkter i de uppgifter som kommit fram om det
          svenska näringslivet under de senaste månaderna. "Det finns inga
          tecken på att jobben är på väg", skriver Statistiska Centralbyrån
          i en analys av arbetsmarknadsstatistiken sista kvartalet förra
          året. I Västervik, Kumla, Gislaved, Skene och nu senast i Mariestad
          har företag flyttat arbetstillfällen till andra delar av världen.
          I Västsverige talar två tredjedelar av företagen om att de funderar
          på att flytta verksamhet utomlands. Samtidigt spår Svenskt Näringsliv
          att 500 000 jobb under de närmaste fem åren kan försvinna på grund
          av att företag flyttar utomlands. Varken LO eller TCO tror att
          regeringens vårbudget kommer att skapa nya arbetstillfällen.
        </p>
        <p xml:id="i-DbDdoB974hi1T15nAZnTMf">
          Rapporterna visar tydligt problemen på arbetsmarknaden och hur
          regeringen har varit oförmögen att lösa Sveriges allvarligaste
          problem: att arbeten försvinner i rask takt och att det skapas
          alldeles för få nya.
        </p>
        <p xml:id="i-HfW4Z8ERN3KGA988YHKxfq">
          Att näringslivets struktur förändras är ingen nyhet. Det sker
          hela tiden i och med den tekniska utvecklingen och att andra länder
          utvecklas och kan producera både bättre och billigare. Vi har
          sett svenska arbetstillfällen flytta utomlands tidigare i samband
          med kriserna för varven och tekoindustrin under 70-talet. Men
          för att dessa förändringar inte ska leda till en permanent förlust
          av arbetstillfällen måste nya branscher och företag växa fram
          och ersätta de arbeten som försvinner. Det sker inte i tillräckligt
          hög grad i dag, vilket leder till att alltfler hamnar utanför
          arbetsmarknaden. Om man tittar på uppgifter från LO om att 20@25
          % står utanför den reguljära arbetsmarknaden, är det tveksamt
          om regeringen ens har ersatt de arbeten som försvunnit under tidigare
          kriser.
        </p>
        <p xml:id="i-NwUu5hRTCDjhbDLDRbuDfw">
          För att inte den flyttvåg som drar över Sverige i dag ska innebära
          en permanent jobbminskning är det nödvändigt att stärka möjligheterna
          för dagens företag att växa så att nya arbeten ersätter de utflyttade.
          Det är bristen på nya arbeten som är regeringens största misslyckande.
        </p>
        <p xml:id="i-Uj4K6RzZLWNqibNUTZMdGg">
          Den enskilda företagsflytten kan upplevas som problematisk, men
          i det långa loppet är det svårt att hejda den. Gamla jobb behöver
          dessutom ersättas med nya om Sverige ska behålla sin internationella
          konkurrenskraft. Man måste dock försöka dämpa utflyttningstakten
          och framför allt se till att det finns starka förutsättningar
          för ett vitalt och växande näringsliv som klarar av att ersätta
          de jobb som flyttar. Ifall det ska bli verklighet krävs ett gott
          företagsklimat där människor vågar, kan och orkar driva sitt eget
          företag.
        </p>
        <p xml:id="i-9N4Ax2UYYUV9rJ7rgVppYX">
          Vilka åtgärder som krävs för ett bättre klimat är ingen hemlighet.
          Det handlar om mindre byråkrati och regleringar, lägre skatter
          och avgifter samt bättre utbildning. Hittills har regeringens
          åtgärder när det gäller dessa frågor lyst med sin frånvaro. I
          stället för en långsiktig politik som gynnar tillväxt ägnar sig
          regeringen åt en "paketpolitik", där ett nytt åtgärdspaket presenteras
          vid varje höst- och vårbudget, allt för att försöka få positiva
          rubriker i medierna.
        </p>
        <p xml:id="i-Qf8uomNMdqZXDVqnPTSQmF">
          Näringsministern har i samband med att företagsflytten debatterats
          talat om att investeringarna ökar i Sverige och att det kommer
          att leda till fler arbeten. Ökade investeringar är visserligen
          positivt, men om man undersöker vilket utfall dessa får i nya
          jobb finns det anledning att vara bekymrad. Som ett exempel kan
          nämnas en investering inom pappersindustrin som handlar om 4 miljarder
          kronor men bara förväntas ge 40 nya arbeten. Investeringarna ger
          förstås fler jobb hos underentreprenörer, men det är främst i
          ett inledande skede. Svenskt Näringsliv anser dock att investeringstakten
          är otillräcklig, bland annat på grund av att det saknas riskvilligt
          kapital.
        </p>
        <p xml:id="i-JnVZ4pkTGSwu1ubd9B8deD">
          Det är inte bara de svenska lönenivåerna som gör att företagen
          flyttar. Det finns det en hel del åtgärder som regeringen kan
          och borde genomföra för att stärka svenska företags konkurrenskraft.
          Det handlar, förutom att se över byråkratin som drabbar företagare,
          om att regeringen måste ta ett större ansvar för adekvata infrastruktursatsningar.
          En järnväg i Norrland har inte samma effekt som en motsvarande
          järnvägssatsning i Västsverige. Dessutom behövs ett bättre vägnät
          i Västsverige som klarar av att möta industrins tranportkrav.
        </p>
        <p xml:id="i-NJE5fcsfimYGWHhae7xSdw">
          Det är, som sagt, ingen hemlighet vad som behövs för att dämpa
          utflyttningstakten och samtidigt öka småföretagens möjligheter
          att växa och skapa nya arbeten. Nya arbetstillfällen åstadkommer
          man inte genom små och kortsiktiga stödpaket, utan det krävs konkreta
          långsiktiga förbättringar av företagsklimatet. Efter att ha sett
          hur litet regeringen åstadkommit, och hur det fokuseras på kortsiktiga
          åtgärdspaket med begränsad effekt, blir det allt tydligare att
          Sverige behöver en ny regering. En regering med nya idéer som
          agerar långsiktigt samt vågar prioritera arbete och tillväxt.
        </p>
        <p xml:id="i-M2GREcW6UwNitbBXHT3r3m">
          Mina frågor till näringsministern blir:
        </p>
      </div>
    </body>
  </text>
</TEI>
