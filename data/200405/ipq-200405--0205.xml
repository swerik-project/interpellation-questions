<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0205">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0205</head>
        <author who="i-7Gy2xwC7Jyimjy9QTKnQEf">Rossana Dinamarca</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>föreningsbidrag till Revolutionär Kommunistisk Ungdom</topic>
        <docDate when="2004-11-25">den 25 november</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10205</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:205 av Rossana Dinamarca (v) till statsrådet
          Lena Hallengren om föreningsbidrag till Revolutionär Kommunistisk
          Ungdom
        </IPQ_title>
      </div>
      <div type="IPQuestionBody">
        <p xml:id="i-QvFU6ec7KfHH5xUmitW3jU">
          Det har uppkommit en offentlig debatt om bidragen till ungdomsföreningar
          efter det att det framkommit att KPML(r):s ungdomsförbund RKU
          fått ett sådant bidrag avsett att främja "barns och ungdomars
          demokratiska fostran".
        </p>
        <p xml:id="i-MWw5KkWAA4yzcuniERKfF6">
          Det är bra att sådana frågor debatteras öppet och jag är för
          min del ingen vän av RKU, jag instämmer ingalunda i deras syn
          på Nordkorea och inte heller i deras okritiska syn på Kuba. Men
          när det gäller kraven på att dra in deras statsbidrag handlar
          det om något annat. Det handlar om organisationsfrihet, om rätten
          att tänka annorlunda än de som har makten, det handlar om demokrati.
        </p>
        <p xml:id="i-WoQAh7ww7Bz2YWr9dfBU4d">
          Därför måste jag försvara RKU:s rätt att bedriva politiskt arbete
          på samma villkor som andra ungdomsorganisationer, så länge de
          kan visa upp att de agerar inom de ramar som riksdagen har bestämt.
          RKU bedriver vad jag förstått ingen hets mot folkgrupp, deras
          stadgar och program är granskade i laga ordning och har befunnits
          vara okej. Om RKU ska betala tillbaka de pengar de fått från Ungdomsstyrelsen
          därför att medlemmar på egen bekostnad rest till Nordkorea eller
          Kuba, så borde väl exempelvis LUF betala tillbaka sitt bidrag
          eftersom de åkt till Israel utan att kritisera murbygget eller
          den raspolitik som leder till fängslande och tortyr av palestinier.
        </p>
        <p xml:id="i-6qx5hYMAKPy4gd3hVdbXgW">
          Vad händer härnäst om vi slår in på en sådan väg? Riskerar vi
          i förlängningen rentav att få en situation som i McCarthyismens
          USA, där angiveri och guilt by association gäller? När man väl
          börjar befinna sig på ett sluttande plan kan det snabbt börja
          bära utför.
        </p>
        <p xml:id="i-T9C7YYuULtgFhKgotzMsdr">
          Nu ska Ungdomsstyrelsen göra en översyn av hur bestämmelserna
          för bidragsgivningen tillämpats. Detta i ett läge då den upphetsade
          stämning som råder efter medierapporteringen kan göra att det
          ligger nära till hands att falla undan för ett opinionstryck.
        </p>
        <p xml:id="i-44P6FWkMSGiqr975GW3BAP">
          Jag vill därför fråga stadsrådet:
        </p>
        <p xml:id="i-SKFTpQ5oGGn3KLBwC8m6ux">
          1. Vilka är enligt statsrådets mening bristerna i bestämmelserna
          för bidragsgivningen?
        </p>
        <p xml:id="i-v8K8RgHzadPEyDbhw8ha9">
          2. Vilka initiativ är statsrådet beredd att vidta för att säkerställa
          att också systemkritiska organisationer även fortsättningsvis
          ska kunna uppbära ekonomiskt stöd från Ungdomsstyrelsen?
        </p>
      </div>
    </body>
  </text>
</TEI>
