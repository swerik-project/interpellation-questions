<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0602">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0602</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>konfirmationsundervisning som elevens val</topic>
        <docDate when="2005-05-18">den 18 maj</docDate>
        <status when="2005-06-07" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10602</external_id>
        <debate>
          <turn when="2005-06-07 09:02:12" duration="173">Ibrahim Baylan (S)</turn>
          <turn when="2005-06-07 09:05:01" duration="257">Maria Larsson (Kd)</turn>
          <turn when="2005-06-07 09:09:14" duration="173">Ibrahim Baylan (S)</turn>
          <turn when="2005-06-07 09:12:03" duration="200">Maria Larsson (Kd)</turn>
          <turn when="2005-06-07 09:15:20" duration="174">Ibrahim Baylan (S)</turn>
          <turn when="2005-06-07 09:18:10" duration="123">Maria Larsson (Kd)</turn>
          <turn when="2005-06-07 09:20:10" duration="102">Ibrahim Baylan (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:602 av Maria Larsson (kd) till statsrådet
          Ibrahim Baylan om konfirmationsundervisning som elevens val
        </IPQ_title>
      </div>
      <div type="IPQuestionBody">
        <p xml:id="i-4q2XD9uQyMy8tYtrWErHnr">
          Flera skolor erbjuder i dag eleverna konfirmationsundervisning
          i samarbete med Svenska kyrkan som elevens val. Skolverket har
          ett flertal gånger påpekat att de anser att konfirmationsundervisning
          som elevens val inte är förenligt med läroplanens krav på att
          undervisningen ska vara icke-konfessionell.
        </p>
        <p xml:id="i-EvgzvP7pq81bM9gKUMUnGN">
          Enligt läroplanen för den svenska skolan ska all undervisning
          i den offentliga skolan vara icke-konfessionell. Detta har samtliga
          riksdagspartier varit eniga om. Frågan om vad som menas med icke-konfessionell
          undervisning är dock inte helt oproblematisk. Det råder delade
          meningar om var gränsen ska dras när det gäller vad som är tillåtet
          och vad som inte är det. Det råder också delade meningar om vad
          religionsfrihet innebär.
        </p>
        <p xml:id="i-LygmL1jb86as3DU9CsG8qM">
          Statsrådet sade i en interpellationsdebatt den 11 april i år:
          "Enligt läroplanerna ska undervisningen vara saklig och allsidig.
          Det betonas att alla föräldrar med samma förtroende ska kunna
          skicka sina barn till skolan, förvissade om att de inte blir ensidigt
          påverkade till förmån för den ena eller andra åskådningen. Det
          är just detta som är själva utgångspunkten för att bedöma innebörden
          i begreppet icke-konfessionell undervisning."
        </p>
        <p xml:id="i-SAGrxvdgDQvjGP9TWWCdhT">
          Vidare sade statsrådet att: "det i många fall kan vara mycket
          positivt när skolan samverkar med det närliggande samhället, och
          i detta ingår ofta också religiösa samfund. Det är viktigt att.
          framhålla att själva undervisningen ska vara objektiv och allsidig.
          Det får inte ske en otillbörlig påverkan, varken från religiösa
          samfund eller från någon annan utomstående part."
        </p>
        <p xml:id="i-Kbm2nm1VbLAis8x693G8zh">
          Religionen spelar en stor roll i många människors liv. Även om
          vårt samhälle kanske är världens mest sekulariserade så har kyrkor,
          synagogor, moskéer och andra religiösa samlingsplatser fortfarande
          stor betydelse i människors liv. Det märks inte minst när man
          går igenom olika former av kriser eller drabbas av sorg. Efter
          Estonias förlisning och senast efter tsunamikatastrofen blev kyrkorna
          i många fall den naturliga mötesplatsen för människor.
        </p>
        <p xml:id="i-M7EWZNqCgsnCHKSksfXiRs">
          Det borde vara naturligt att ta till vara de religiösa samfundens
          kunskaper i den offentliga skolan utan att skolan eller kommunen
          ska anses bedriva konfessionell undervisning. Det kan till exempel
          handla om att en präst eller imam fungerar som resursperson för
          lärare och elever. De kan också komplettera kuratorer och skolpsykologer
          och vara ett stöd i arbetet med att förebygga och hantera mobbning
          och andra svåra problem genom att ingå i skolans krisgrupp.
        </p>
        <p xml:id="i-PbcMf3fNtQrNHa6s11jerp">
          Det borde också vara naturligt att skolan ska respektera föräldrarnas
          rätt att bestämma över sina barns fostran och utbildning.
        </p>
        <p xml:id="i-AB8H8ggXYtUh21tzjQrf1n">
          Att låta skolorna samarbeta med Svenska kyrkan eller andra trossamfund
          för att ordna konfirmationsundervisning inom ramen för elevens
          val borde vara möjligt även utifrån de kriterier som statsrådet
          beskrev i debatten den 11 april. Nämligen att alla föräldrar med
          samma förtroende ska kunna skicka sina barn till skolan förvissade
          om att de inte blir ensidigt påverkade till förmån för den ena
          eller andra åskådningen, att undervisningen ska vara allsidig
          och att eleverna inte ska utsättas för otillbörlig påverkan.
        </p>
        <p xml:id="i-F2gfYr8Cn8Ledb8Rwdpn6r">
          Så länge som konfirmationsundervisningen sker inom ramen för
          elevens val är det upp till föräldrar och elev att besluta om
          deltagande i sådan undervisning som till viss del kan uppfattas
          som konfessionell. Detta rubbar inte förtroendet för skolans opartiskhet.
          Det skapar inte heller någon anledning till oro för att elever
          skulle utsättas för otillbörlig påverkan.
        </p>
        <p xml:id="i-28qTgxcKzaGTRsgmCJnhY5">
          Jag vill därför fråga statsrådet:
        </p>
        <p xml:id="i-77LuBfzgw3A18eBzkZmt5w">
          Vilka åtgärder avser statsrådet att vidta för att de skolor som
          vill det även i fortsättningen ska kunna erbjuda konfirmationsundervisning
          som elevens val?
        </p>
      </div>
    </body>
  </text>
</TEI>
