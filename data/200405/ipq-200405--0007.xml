<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0007">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0007</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>stopplagens konsekvenser för vårdpersonalen</topic>
        <docDate when="2004-09-15">den 15 september</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS107</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:7 av Chatrine Pålsson (kd) till statsrådet
          Ylva Johansson om stopplagens konsekvenser för vårdpersonalen
        </IPQ_title>
      </div>
      <div type="IPQuestionBody">
        <p xml:id="i-NvCuYESeYZNANaVw3iWnis">
          Den socialdemokratiska regeringen, Vänsterpartiet och Miljöpartiet
          kom den 11 februari i år fram till en överenskommelse om vårdens
          ägarformer. En punkt i överenskommelsen var att ansvaret för driften
          av sjukhus endast ska kunna överlämnas till entreprenörer som
          inte driver verksamhet med syfte att skapa vinst åt ägaren eller
          motsvarande intressent. En annan punkt var att landstingen inte
          skulle få möjlighet att låta försäkringspatienter få vård och
          behandling på landstingens sjukhus.
        </p>
        <p xml:id="i-LQfjq7DfEgaFkgbaGERaoe">
          Förslaget har skickats ut på remiss och nyligen gick remisstiden
          ut. De flesta remissinstanser riktar skarp kritik mot förslaget
          till en ny stopplag.
        </p>
        <p xml:id="i-Cmhhzw9mkVE2cpTf64MwAh">
          Läkarförbundet menar att regeringens stopplag grundar sig på
          en "obefogad rädsla för att lämna det gamla och invanda". Vidare
          sägs att regeringens promemoria är en "allvarlig anklagelse mot
          de tusentals anställda vid de i dag privat drivna sjukhusen att
          dessa inte skulle utföra sitt arbete på ett professionellt sätt".
        </p>
        <p xml:id="i-JNY13Cm7m2hsCo7zmzdQHj">
          Vårdförbundet avstyrker hela förslaget och skriver bland annat:
          "Tillgången till olika former av vårdproduktion med olika innehåll,
          gynnar inte bara patienterna utan också dem som är verksamma som
          yrkesutövare inom vården. De enskilda yrkesutövarnas kompetens
          kan tas tillvara på ett bättre sätt och man kan därigenom utveckla
          professionerna. Mångfalden av vårdgivare kan vara en kraft som
          stimulerar, utvecklar och förnyar vården."
        </p>
        <p xml:id="i-Csqt8CF3VTtf2LHnjCBdbT">
          Med anledning av ovanstående vill jag fråga:
        </p>
        <p xml:id="i-URnkGEzUEcAzuj5da9HJFx">
          Ämnar statsrådet förelägga riksdagen en proposition i enlighet
          med förslagen i promemorian om överlämnande av ansvaret för driften
          av sjukhus till privata entreprenörer?
        </p>
        <p xml:id="i-JHfkExvanSW8kw76X24DNE">
          Hur avser statsrådet att skapa möjligheter till förnyelse och
          utveckling inom sjukvården så att vården kan rekrytera och behålla
          vårdpersonalen?
        </p>
      </div>
    </body>
  </text>
</TEI>
