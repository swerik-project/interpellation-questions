<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0060">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0060</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>skäl för att avskaffa reklamskatten</topic>
        <docDate when="2004-10-18">den 18 oktober</docDate>
        <status when="2004-11-08" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS1060</external_id>
        <debate>
          <turn when="2004-11-08 13:10:10" duration="159">Pär Nuder (S)</turn>
          <turn when="2004-11-08 13:12:39" duration="266">Gunnar Andrén (Fp)</turn>
          <turn when="2004-11-08 13:16:59" duration="195">Marietta de Pourbaix-Lun (M)</turn>
          <turn when="2004-11-08 13:20:10" duration="111">Pär Nuder (S)</turn>
          <turn when="2004-11-08 13:21:55" duration="238">Gunnar Andrén (Fp)</turn>
          <turn when="2004-11-08 13:25:50" duration="131">Marietta de Pourbaix-Lun (M)</turn>
          <turn when="2004-11-08 13:27:57" duration="134">Pär Nuder (S)</turn>
          <turn when="2004-11-08 13:30:01" duration="136">Gunnar Andrén (Fp)</turn>
          <turn when="2004-11-08 13:32:09" duration="4489">Pär Nuder (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:60 av Gunnar Andrén (fp) till finansminister
          Bosse Ringholm om skäl för att avskaffa reklamskatten
        </IPQ_title>
      </div>
      <div type="IPQuestionBody">
        <p xml:id="i-XKrSidcW46PUQtiCSN8w57">
          I flera år har riksdagen efter det att frågan beretts av skatteutskottet
          uttalat att regeringen bör lägga fram förslag till reklamskattens
          avskaffande.
        </p>
        <p xml:id="i-TWemgTaYybRFbThTwbPSfb">
          Också i budgetpropositionen för 2005 har regeringen behandlat
          frågan men kommit till den bedömningen att ekonomiskt utrymme
          saknas för att uppfylla @ man kallar det finansiera @ riksdagens
          begäran.
        </p>
        <p xml:id="i-Ammfge7D2srZihbzzecKkL">
          Det finns enligt min mening flera goda, och samverkande skäl,
          till varför det är viktigt att riksdagens begäran tillmötesgås.
        </p>
        <p xml:id="i-SagENj7mFxTCTtcHhrCkT6">
          Men utöver dessa, som jag återkommer till, vill jag anföra att
          underlåtenheten från regeringen att efterkomma riksdagens beslut
          i själva verket innebär att regeringen @ säkert utan att själv
          vilja detta, möjligen utan att ens förstå vad som händer @ uppmuntrar
          medieföretag att syssla med en i grunden extremt sidoordnad verksamhet,
          nämligen skatteplanering.
        </p>
        <p xml:id="i-XsLhf7SXQLSjHYAB6hBpLG">
          Det tar sig i dessa dagar uttryck i att praktiskt taget alla
          dagspressföretag divisionaliseras, så att annonsförsäljning, uteslutande
          av skatteskäl, läggs i ett separat bolag.
        </p>
        <p xml:id="i-Kq9Jc8JMdv34PY18f35dD2">
          Genom att konkurrensneutralitet numera saknas mellan olika medier
          @ och i allt större utsträckning bara drabbar de nyhets- och opinionsmedier
          som förser alla delar av samhället med just nyheter och intressanta
          åsikter @ har många tidningsföretag känt sig tvingade att ägna
          sig åt en verksamhet som de minst av alla skulle vilja befatta
          sig med, fiskal planering av hur intäkter från annonsförsäljning
          bokförs.
        </p>
        <p xml:id="i-7tMzHT1kwadzs7pmjveYwy">
          Framväxten av nya annonsbolag och andra reklamföretag @ i det
          minst av allt dolda syftet att undgå att betala reklamskatt och
          därmed tvinga sina egna kunder att välja av statsmakten gynnade
          reklamskattebefriade medier @ är resultatet av statsmaktens oförmåga
          att inse konsekvenserna av sin egen skattepolitik.
        </p>
        <p xml:id="i-JhqeFfaGBmh6KfHdrGbo5V">
          Inget dagspressföretag som jag känner till, och det är många,
          önskar i grunden behöva ägna sig åt skatteplanering för sina kunders
          räkning @ men genom att juridiska dispositioner medför att skattebelastningen
          för deras kundföretag blir mindre, genomförs de av konkurrensskäl.
        </p>
        <p xml:id="i-GyqBUu8oFnjYWPMQQVdDoZ">
          Dagpressföretagen vill självfallet inte att deras kunder, annonsörerna,
          ska drabbas av en sämre skattesituation än vad som är absolut
          nödvändigt.
        </p>
        <p xml:id="i-Hvbn6Pm3Ho17jXvWD2ySWF">
          Den konkurrenssnedvridande reklamskatten driver i dag annonsörer
          att välja annonsforum varifrån staten får vare sig skatteintäkter
          eller kan tillgodogöra sig god journalistik. Det är bara en dålig
          skattepolitik, från början till slut.
        </p>
        <p xml:id="i-3SUY5Fw4YAWAKe1x6AQdzE">
          Redan detta är enligt min mening skäl nog att avskaffa reklamskatten,
          särskilt i den del som den betalas av allmänna nyhetstidningar,
          omkring 300 miljoner kronor. Varför så inte sker är oförsvarligt,
          obegripligt och i grunden också orättvist mot de tidningsutgivare
          som via annonsörer och prenumeranter ser till att vi i alla delar
          av landet har ett väl fungerande offentligt samtal.
        </p>
        <p xml:id="i-Gfy9mHqkEoAaFj3Lgkgiq5">
          Regeringen säger sig inför både 2003, 2004 och 2005 ha prövat
          om inte ens de allmänna nyhetstidningarna skulle kunna befrias
          från reklamskatten men funnit att så ej är möjligt. Det är en
          klen motivering för underlåtenheten att inte vidta konkurrensneutrala
          åtgärder mellan olika medier.
        </p>
        <p xml:id="i-2vPxkmLh2ZPzmab7LYaqRw">
          De tre bärande argumenten mot reklamskatten kan utöver detta
          sammanfattas sålunda:
        </p>
        <p xml:id="i-8QuGgkJkB9BHoC4bUNQQjQ">
          1. En punktskatt på annonser i allmänna nyhetstidningar strider
          mot tryckfrihetslagstiftningens anda.
        </p>
        <p xml:id="i-JQo9XpwBeYx5GUoVEcmPN8">
          2. Reklamskatten är inte konkurrensneutral då den belastar vissa
          medier såsom dagstidningar och tidskrifter men inte andra som
          reklamradio, TV, Internet och direktreklam.
        </p>
        <p xml:id="i-W22YaX9eb2awTvF2k4iu67">
          3. Reklamskatten är rättsosäker, svårtillämpad och svårförutsägbar.
        </p>
        <p xml:id="i-PL6YsanSeHcyQrbYvEDjks">
          Till detta kommer så att det presspolitiska motiv som en gång
          motiverade skattens införande, kopplingen till det selektiva presstödet,
          sedan länge är borta.
        </p>
        <p xml:id="i-j7DDTqFMeqa8qyfYCTXej">
          Den kraftiga nedgången av annonser i dagspressen under nu en
          följd av år @ och som lett till personalminskningar och ofrånkomlig
          sänkning av dagstidningars journalistiska bevakningsambitioner
          och möjligheter att publicera insändare och debattartiklar i de
          allmänna nyhetstidningarna @ gör det utomordentligt angeläget
          att reducera, för att sedan helt ta bort, reklamskatten.
        </p>
        <p xml:id="i-AetT2PjqppYk4RK1ZFRMUC">
          Det är från allmänna informationsspridningssynpunkter särskilt
          viktigt att den konkurrenssnedvridande del av reklamskatten som
          drabbar allmänna nyhetstidningar, "dagspressen", och därmed direkt
          den arena för det offentliga samtalet som våra 1@7-dagars allmänna
          nyhetstidningar utgör för nyhetsförmedling och åsiktsjournalistik.
        </p>
        <p xml:id="i-PxKC2TF8r119wpXRXFF1DX">
          Men också tidskrifter av skilda slag och intresseinriktning utgör
          en viktig del av det offentliga samtalet. Det gäller allt från
          medlems- och föreningstidningar till intresse-, fack- och fackförbundstidningar.
          Upplagorna må ofta vara små eller begränsade, men betydelsen för
          informationsspridningen och debatten kan inte bara mätas i sådana
          siffror.
        </p>
        <p xml:id="i-UdRtHFfoGAByA6UkPAHA7h">
          Tidningarna är ofta i själva verket den enda kanalen mellan läsaren
          och utgivaren, den senare må vara ett parti, förening, förbund
          eller samfund.
        </p>
        <p xml:id="i-6RATMbhRuXtmHHnd3wLKRy">
          Riksdagen beslutade 1971 att skatt på annonser skulle införas
          för att finansiera ökat statligt stöd till dagspressen. Folkpartiet
          motsatte sig annonsskattens införande av flera skäl men på principiella
          grunder särskilt därför att en punktskatt @ i motsats till mervärdesskatt
          @ riktar sig direkt mot yttrandefriheten och, om ofärdstider skulle
          inträffa, skulle kunna användas för att kväsa obehagliga åsikter.
        </p>
        <p xml:id="i-QcMM7FQVpkuv11DcPVmGFb">
          Denna konstitutionella invändning kvarstår och är enligt min
          mening den allra tyngst vägande invändningen mot reklamskatten.
        </p>
        <p xml:id="i-8kjh1G5wzgDYUuVPUA2bpa">
          I en demokrati ska inte statsmakten på annat sätt än via brottslagstiftning
          kunna inskränka den meddelarfrihet och åsiktsfrihet som förutsätter
          tryckfrihet.
        </p>
        <p xml:id="i-GRCB5UPEdueZdDkdtwQCAR">
          År 1972 föreslog majoriteten i 1967 års reklamutredning (K 1967:43)
          att en allmän reklambeskattning skulle införas (SOU 1972:6 och
          7). Riksdagens beslut blev att en skatt på annonser och reklam
          skulle införas från den 1 november 1972.
        </p>
        <p xml:id="i-GZ1cDxLeHw97LkW5eq4Dv7">
          Det ideologiska motiv som motiverade annonsskatten var att tillmötesgå
          den opinion som ansåg att reklam var fördummande och förledande
          @ men intet visste om förutsättningarna för det fria ordets fortbestånd
          och utveckling. Reklam kom i detta avseende att jämställas med
          information: att en vara finns tillgänglig, ett möte hålls, att
          något inträffat, utan sådan information skulle vår gemensamma
          kunskapsbas i samhället vara mycket mindre till allas förfång.
        </p>
        <p xml:id="i-S2k4TH9sb5UPLRrBQE1ZfP">
          Ekonomiskt starka och av statsmakterna fristående medieföretag
          som erbjuder arenor där medborgarna gemensamt kan ta del av både
          nyhets- och åsiktsjournalistik samt kommersiellt grundade meddelanden
          @ alltså annonser @ är enligt min mening den bästa garanten för
          en allsidig och demokratisk nyhetsförmedling och opinionsbildning.
        </p>
        <p xml:id="i-GQwUQL117nuaTXp2gLrjCp">
          Sedan införandet 1972 har reklamskatten förorsakat tillämpningsproblem
          för både skattskyldiga och skatteadministrationen. Lagstiftningen
          har varit föremål för ett antal ändringar. Problemen har dock
          kvarstått, inte minst sedan nya annonsfinansierade @ och ofta
          utlandsbaserade @ medier etablerat sig i Sverige.
        </p>
        <p xml:id="i-Srr79PPJTb2HpBHV6MsWz8">
          Skattens konkurrensneutralitet har därmed inte kunnat upprätthållas
          genom att reklamen i nya medier inte träffas av någon skatt.
        </p>
        <p xml:id="i-9Ev44nojAcCu69bMfH49H9">
          Orättvisan har under senare år ökat och snedvrider nu allvarligt
          konkurrensvillkoren, till nackdel för just den nyhets- och opinionsbildande
          dagspress som presstödet en gång syftade till att särskilt stödja.
          Den en gång så goda avsikten har förvandlats till ett hot mot
          just det goda syfte som fanns och därför måste reklamskatten avskaffas.
        </p>
        <p xml:id="i-KpL9vzRH9GjdkvWEppVV5U">
          Dagstidningarnas och tidskrifternas läsare och annonsörer är
          i dag missgynnade gentemot både annonsfinansierade etermedier
          och Internetannonsering.
        </p>
        <p xml:id="i-Du4CFgBN7A9Pi97nbehGpj">
          Detta missförhållande kräver omgående hantering eftersom denna
          punktskattediskriminering utgör ett hot mot hela den offentliga
          debattarena som dagstidningarna och tidskrifterna med sina nyheter
          och sitt åsiktsmaterial, inte minst från läsarnas sida, utgör.
        </p>
        <p xml:id="i-4TyFDDBL6BY73p23TTjRw6">
          År 1988 lade 1986 års reklamskatteutredning fram sina förslag
          (SOU 1988:17). Enligt direktiven skulle reklamskattelagen anpassas
          så att den inbegrep reklam i nya @ och kommande @ reklammedier
          samt reklammeddelanden som framställts genom ny teknik. 1986 års
          reklamskatteutredning, vars uppgift också var att förenkla beskattningen
          och skatteadministrationen, ledde inte till förslag från regeringen
          och därmed ej heller riksdagsbeslut.
        </p>
        <p xml:id="i-EUnzP4WMhqZnhUesDgJAKX">
          År 1996 tillsattes en ny reklamskatteutredning. Dess förslag
          blev att reklamskatten borde avskaffas i sin helhet (SOU 1997:53).
          Skatten framstod, enligt utredningen, "genom sin konstruktion
          och genom omvärldsutvecklingen som omodern och orättvis".
        </p>
        <p xml:id="i-BqHKA5ThoYm7kmiEoXbc7J">
          Ett viktigt konstaterande från utredningen var att det saknas
          förutsättningar att uppnå konkurrensneutralitet genom utvidgad
          beskattning av TV- och radioannonsering. Som helt ogörligt ansågs
          vara att beskatta reklam i datakommunikationssystem.
        </p>
        <p xml:id="i-CCY91DdcAhJkDTjCFGERbS">
          Mot denna bakgrund beslutade 1997/98 års riksdag (prop. 1997/98:150,
          bet. 1997/98:FiU20) att från den 1 januari 1999 avskaffa reklamskatten
          på reklamtrycksaker. Motivet var att den var svår att tillämpa,
          likaså att kontrollera.
        </p>
        <p xml:id="i-AEy2gEGvutLhSoKcuKSS2m">
          I sitt yttrande till finansutskottet påminde skatteutskottet
          (1997/98:SkU4y) om att enighet föreligger om att reklamskatten
          bör avskaffas. Utskottet anförde vidare att det delade regeringens
          mening att det vid just denna tidpunkt saknades ekonomiskt utrymme
          att helt avskaffa reklamskatten. Orättvisorna fick därför kvarstå.
        </p>
        <p xml:id="i-XQzZHJ277VfQcW5mf3aVyb">
          Skatteutskottet har därfter vid sex tillfällen i rad för regeringen
          klargjort en oförändrad åsikt @ reklamskatten bör avskaffas:
        </p>
        <p xml:id="i-Rs3c98C1mGAdgBSHeP1J4T">
          1998/1999:SkU13
        </p>
        <p xml:id="i-3TzuZ9AhCBbiWzj61EWkzU">
          1999/2000:SkU16
        </p>
        <p xml:id="i-A1uzYLNUctvK12HkQNc23s">
          2000/2001:SkU17
        </p>
        <p xml:id="i-WUo469k7dZ1cetu4xYSo8s">
          2001/2002:SkU20
        </p>
        <p xml:id="i-7JYknqkV4YcTVwg3nQkaAf">
          2002/2003:SkU11
        </p>
        <p xml:id="i-SUWQwpEnAEod58G5CVqYJv">
          2003/2004:SkU1y
        </p>
        <p xml:id="i-ADca9HHGf1FhiSNCugLvtp">
          Skatteutskottets uttalanden om reklamskatten börjar alltmer likna
          en följetong, men även följetonger mår bäst av att få ett slut.
        </p>
        <p xml:id="i-9ibfgm51qay91Je9odeGwE">
          Det för skatteutskottet uttalade målet, reklamskattens avskaffande,
          kombineras dock alltid av utskottsmajoriteten med den förstående
          inställningen att statsfinansiella skäl talar för att reklamskatten
          bör vara kvar i avbidan på bättre statsfinansiellt utrymme.
        </p>
        <p xml:id="i-6tYBnLnUHSQBFZiFFqNQqj">
          Det ligger enligt min mening i farans riktning att också för
          2005 kommer regeringens prioritering, att inte tillmötesgå riksdagens
          beslut, bli såväl majoritetens i skatteutskottet som majoritetens
          i riksdagen beslut.
        </p>
        <p xml:id="i-FPQFcuTC5JusoKGoguPpvX">
          Detta bör enligt min mening oroa chefen för Finansdepartementet,
          kanske inte främst av statsfinansiella skäl utan därför att skatteutskottets
          motivering siktar in sig främst på den konkurrenssnedvridning
          reklamskatten medför. Det förtjänar noteras att från Europeiska
          kommissionens generaldirektorat för konkurrens har den 28 april
          ställts frågor @ via Sveriges ständiga representation i Bryssel
          vid Europeiska unionen (ärende nr H2/BF [2003], A34330 [2004],
          D 164) @ om regeringens syn på reklamskatten.
        </p>
        <p xml:id="i-CuoUoULXGjbbSmTmeCeynS">
          Med den inställning som regeringen och dess stödpartier @ Vänsterpartiet
          och Miljöpartiet @ har till reklamskatten, kommer denna förmodligen
          aldrig att tas bort så länge dessa partier har majoritet i riksdagen.
        </p>
        <p xml:id="i-BCW8oFKXAZWWUPf46Y9dQi">
          Att reklamskatten inte är en stor intäktskälla i statsbudgeten
          jämfört med andra intäkter framgår av regeringens egna beräkningar,
          som de redovisats för riksdagen, för varje kalenderår:
        </p>
        <p xml:id="i-57uVQUGiNQu7U8AJZAfYte">
          År Beräknad intäkt
        </p>
        <p xml:id="i-KTxezzDgbpBezFFdFzSKRf">
          2002 1 173 miljoner kr
        </p>
        <p xml:id="i-A2xBkvRzF1oVjKhc9onsNB">
          2003 827 miljoner kr
        </p>
        <p xml:id="i-JDfpXig6Jk4dnJ9k67JWBv">
          2004 886 miljoner kr
        </p>
        <p xml:id="i-GY9xcoo8JjyrV2W9EnPqUd">
          2005 951 miljoner kr.
        </p>
        <p xml:id="i-CfcQnMAJKigm24KdvLh8b7">
          Allt detta bör vara skäl nog att redan till den 1 januari 2005
          vidta lättnader i reklambeskattningen för allmänna nyhetstidningar.
          Att denna skattereduktion måste sättas i relation till andra viktiga
          skattesänkningar och statsutgifter är jag fullt medveten om.
        </p>
        <p xml:id="i-G3bZSLeS6q2YBdoWWdpt6X">
          Mot denna bakgrund vill jag fråga finansministern:
        </p>
        <p xml:id="i-MAPp8dVoJnFqZpFdD3Yoqo">
          1. När avser finansministern att ta första steget mot att tillgodose
          riksdagens begäran att avskaffa reklamskatten?
        </p>
        <p xml:id="i-Pk3XMyDZHsNudrESNXUkSV">
          2. Hur ser finansministern på att Europeiska kommissionens generaldirektorat
          för konkurrens börjat intressera sig för den bristande rättvisan
          i den svenska reklamskatten?
        </p>
      </div>
    </body>
  </text>
</TEI>
