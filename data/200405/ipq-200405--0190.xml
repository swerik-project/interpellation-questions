<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0190</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>flyktingpolitik</topic>
        <docDate when="2004-11-19">den 19 november</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10190</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:190 av Torsten Lindström (kd) till statsrådet
          Barbro Holmberg om flyktingpolitik
        </IPQ_title>
      </div>
      <div type="IPQuestionBody">
        <p xml:id="i-BCSW6fehCPJLpiBjKiEczs">
          Asylsökande, tillsammans med engagerade människor och organisationer
          kring dessa, känner maktlöshet och en djup misstro mot det svenska
          rättssamhällets förmåga att hantera asylprocessen. Praxis i asylärenden
          har de senaste åren blivit mer restriktiv vilket bekräftas av
          såväl flyktingorganisationer som migrationsmyndigheter. Otillräckliga
          resurser och en bristfällig asylprocess har tillåtit ärendeberget
          hos myndigheterna att växa.
        </p>
        <p xml:id="i-BsBMARqsCMgcYwcFMt6AEx">
          Till följd av dels asylsökandes upplevelser från hemländer, dels
          det trauma som utdragna asylprocesser kan föranleda drabbas många
          sökande av ohälsa. Kostnaderna för detta drabbar på ett orimligt
          sätt kommunen där den asylsökande vistas. Ett exempel, utan att
          statsrådet kan uttala sig i enskilt fall, är Hallstahammar som
          under 2003 betalade 5,6 miljoner kronor för asylsökande som institutionsplacerats.
          Av denna kostnad ersätter Migrationsverket kommunen med 3,3 miljoner
          kronor. Därmed tvingas kommunen betala en nettokostnad på 2,3
          miljoner. Härutöver kommer kostnaderna för arbetstid för kommunal
          personal i de enskilda ärendena. Nu visar det sig att kommuner
          meddelar staten att de inte längre kan härbärgera en flyktinganläggning
          på grund av de avsevärda kostnaderna. År 2004 riskerar kommunens
          årliga kostnad för omhändertagande av asylsökande bli minst 13
          miljoner kronor. Utöver kostnader för institutionsplacering handlar
          det också om kostnader för till exempel skolundervisning.
        </p>
        <p xml:id="i-77Hr3agpmPxLfDFiUU225d">
          Statsrådet anförde i ett frågesvar till riksdagen med anledning
          av detta den 18 februari 2004 att regeringen "följer utvecklingen".
        </p>
        <p xml:id="i-4faL1K3YpgDLz5TD2NccuA">
          I ett annat frågesvar den 16 juni anfördes att: "Jag vill understryka
          att regeringen är väl medveten om de stora utmaningar som de senaste
          årens kraftiga ökning av antalet asylsökande inneburit för kommunerna."
        </p>
        <p xml:id="i-9Tm1EqsX9icBVKdF8FUdPC">
          Ännu har inte statsrådets uttalanden föranlett någon reell åtgärd
          från regeringens sida.
        </p>
        <p xml:id="i-7GYNeaAFD6AMX7LWaaABH1">
          Det är tydligt att den förordning som reglerar den ersättning
          som kommunerna får inte fungerar till fullo. Flyktingpolitiken
          är en nationell angelägenhet. Om inte staten tar sitt ansvar för
          de kostnader som kommunerna åsamkas riskerar en brist på asylplatser
          uppstå. Vidare hotas den solidaritet och folkliga förankring som
          en human flyktingpolitik fordrar.
        </p>
        <p xml:id="i-4nawnBkD2xZQ1bVh3G55Hr">
          Mot bakgrund av det ovan anförda vill jag fråga statsrådet:
        </p>
        <p xml:id="i-6R6eWAPNUc3DMiptf9M6ka">
          Vilka åtgärder avser statsrådet att vidta för att kommuner ska
          kunna hysa statens flyktingverksamhet?
        </p>
        <p xml:id="i-Pek2BxHcpTBTjMgo11XhDn">
          Vilka åtgärder avser statsrådet att vidta för att kommuner där
          flyktingmottagning finns ska kunna få ersättning för sina kostnader?
        </p>
        <p xml:id="i-AYs2h2ArVnL69REosD2yZt">
          Vilka åtgärder avser statsrådet att vidta för att slå vakt om
          en solidarisk och folkligt förankrat human flyktingpolitik?
        </p>
      </div>
    </body>
  </text>
</TEI>
