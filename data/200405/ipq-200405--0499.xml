<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0499">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0499</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>krav på kollektivavtal vid offentlig upphandling</topic>
        <docDate when="2005-03-29">den 29 mars</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10499</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:499 av Carl B Hamilton (fp) till justitieminister
          Thomas Bodström om krav på kollektivavtal vid offentlig upphandling
        </IPQ_title>
      </div>
      <div type="IPQuestionBody">
        <p xml:id="i-XGjBZYxYrBDBHafR17j7GL">
          1. Inledning
        </p>
        <p xml:id="i-PBX6z8adJF4PmgkvNbz1xS">
          I samband med den arbetsrättliga tvist som ännu pågår, och den
          upphandling av ett skolbygge som Vaxholms kommun avbröt vintern
          2005, har krav framförts bland annat av riksdagsledamöter (s)
          att ett nytt krav ska införas i lagstiftningen, nämligen att företag
          för att få ett anbud accepterat i en offentlig upphandling ska
          ha tecknat kollektivavtal med sina anställda.
        </p>
        <p xml:id="i-MFdc2z4tBAbriUeeNqcUrG">
          Upphandlingen i Vaxholm av skolbygget ledde till att ett lettiskt
          byggföretag kontrakterades för bygget. Företaget hade inte tecknat
          svenskt kollektivavtal. I syfte att förmå företaget att teckna
          kollektivavtal i Sverige försatte Byggnadsarbetareförbundet skolbygget
          i blockad.
        </p>
        <p xml:id="i-Y5B51HtT6Du6n5t3oEZ9gG">
          Resultatet av nya exkluderande villkor blir, som i Vaxholmsfallet,
          högre kostnader för konsumenter och skattebetalare, och en de
          facto diskriminering av företag som inte har tecknat @ eventuellt
          svenska @ kollektivavtal.
        </p>
        <p xml:id="i-6AYhgVvRY6KAYTATzeqajW">
          Denna interpellation mynnar ut i frågor om regeringens intentioner
          vad avser krav på kollektivavtal som villkor för leverantörer
          vid offentlig upphandling, om regeringen tänker ge tilläggsdirektiv
          till Upphandlingsutredningen beträffande krav på kollektivavtal
          vid offentlig upphandling, och om regeringen avser att korrigera
          den uppfattning som finns spridd att krav på kollektivavtal vid
          offentlig upphandling är förenlig med EG-rätten. Frågan gäller
          kollektivavtal i ett EU-land, eller skulle intentionerna vara
          svenskt kollektivavtal.
        </p>
        <p xml:id="i-CH6ZYW3zJAcDf6AeYbufs6">
          2. Rättsläget
        </p>
        <p xml:id="i-17vJgsQsMEXbkRWfr5ifA1">
          2.1 Lagen om offentlig upphandling
        </p>
        <p xml:id="i-8QMMLzc4xx3NdvWjRa1A8n">
          När Sverige tillträdde EES-avtalet åtog vi oss samtidigt att
          införa regler, vilka motsvarade EU:s regler om den offentliga
          upphandlingen inom den inre marknaden. Som en följd av detta åtagande
          trädde lagen (1992:1528) om offentlig upphandling (LOU) i kraft
          den 1 januari 1994 (prop. 1992/93:88).
        </p>
        <p xml:id="i-LxyM6bDDQoNq7cNCnyi6wH">
          I 1 kap. 4 § stadgas att upphandling ska göras med utnyttjande
          av de konkurrensmöjligheter som finns och även i övrigt genomföras
          affärsmässigt. Anbudsgivare, anbudssökande och anbud ska behandlas
          utan ovidkommande hänsyn. Av lagrummet framgår två av lagens huvudprinciper
          @ att upphandlingar ska genomföras affärsmässigt och att leverantörerna
          ska behandlas lika. Likabehandlingsprincipen är motiverad av allmänna
          rättssäkerhetsskäl, men syftar även till att förhindra att en
          snedvriden konkurrens uppkommer. Detta innebär till exempel att
          upphandlingen inte får gynna eller missgynna vissa leverantörer
          på ett obehörigt sätt.
        </p>
        <p xml:id="i-M4CLsCc6zx2Q6akowbzvYw">
          2.2 EG-fördragets regler
        </p>
        <p xml:id="i-6hiSqKEe8vejTv8KkhTz4Y">
          Det finns inte någon bestämmelse i EG-fördraget som direkt hänvisar
          till offentlig upphandling. Bestämmelserna om icke-diskriminering
          i artikel 12, om den fria rörligheten av varor i artikel 28, om
          etableringsrätt i artikel 43 och om fri rörlighet av tjänster
          i artikel 49, ligger dock till grund för EG-direktiven om offentlig
          upphandling. Endast i undantagsfall kan medlemsstaterna införa
          regler som utgör ett hinder mot den fria rörligheten av varor
          och tjänster.
        </p>
        <p xml:id="i-Nww4LycRtY4MVTn5BUEXvD">
          De principer som EG-domstolen ofta åberopar i upphandlingsmål
          är krav på icke-diskriminering, likabehandling, transparens och
          öppenhet, proportionalitet och ömsesidigt erkännande.
        </p>
        <p xml:id="i-RBMiQhrPihajbdxW6HssEf">
          Kravet på icke-diskriminering innebär att även om den upphandlande
          enheten inte förväntar sig några utländska anbud får den vid utformandet
          av förfrågningsunderlaget inte införa krav som enbart svenska
          företag känner till eller kan utföra.
        </p>
        <p xml:id="i-U2VRGqUnFphi3XKBigvm4J">
          Kravet på likabehandling innebär att alla leverantörer ska ges
          så lika förutsättningar som möjligt.
        </p>
        <p xml:id="i-EVYfVSZzaqpUcGMEzB8XVw">
          Med transparens menas främst skyldigheten för den upphandlande
          enheten att lämna information om upphandlingar och det praktiska
          tillvägagångssättet vid dessa, samt rättigheten för leverantörer
          att få tillgång till denna information så att de i förväg känner
          till vilka rättigheter och skyldigheter som föreligger.
        </p>
        <p xml:id="i-QyViaZNrasAZhwqPRKSLiY">
          Kravet på proportionalitet innebär att den upphandlande enheten
          i en upphandling inte får ställa större krav på leverantören eller
          leveransen än vad som behövs och vad som är ändamålsenligt för
          den aktuella upphandlingen. Kraven ska således ha ett naturligt
          samband med och stå i proportion till det behov som ska täckas.
        </p>
        <p xml:id="i-Wwy5RGtz9vEN4ugfep7VB8">
          Med ömsesidigt erkännande menas att intyg och certifikat som
          har utfärdats av en medlemsstats myndigheter ska anses som gällande
          också i andra medlemsstater (avsnittet bygger i huvudsak på SOU
          2005:22 s. 189 f).
        </p>
        <p xml:id="i-7UHiGrfVhZ7M49LkKu9DWH">
          2.3 EG-direktiv som reglerar offentlig upphandling
        </p>
        <p xml:id="i-wQEb4f7WoXsGs6wnJWNhm">
          Samtliga kapitel i LOU @ utom 6 kap. @ har sin grund i EG-direktiv.
          Den så kallade klassiska sektorns direktiv har funnits längst
          och reglerar upphandling av varor, tjänster och byggentreprenader
          av, i huvudsak, staten samt regionala och kommunala myndigheter.
          Till denna grupp hör även vissa bolag samt andra organ som inrättats
          i syfte att tillgodose ett behov i det allmännas intresse.
        </p>
        <p xml:id="i-ELUWMESUHQ1ftB9ATacwvD">
          Av direktiven följer bland annat att förfarandet ska vara öppet
          för alla potentiella anbudsgivare inom den gemensamma marknaden,
          viket säkerställs genom att samtliga upphandlingar som överstiger
          vissa angivna tröskelvärden ska annonseras i Europeiska unionens
          officiella tidning. Öppenhet ska beaktas vid val av anbudssökande
          och anbudsgivare genom att förfarandet grundas på objektiva kriterier
          som tillkännages i förväg.
        </p>
        <p xml:id="i-EKvjvqp19ygAvin9vUVi4">
          3. Frågan om sociala hänsyn vid upphandling
        </p>
        <p xml:id="i-8qS6iiBMLHGHBnJARtk9ku">
          Frågan om offentlig upphandling kan användas i syfte att främja
          socialpolitiska och arbetsmarknadspolitiska målsättningar och
          har ett samband med den allmänna rättsutvecklingen inom EU. Gemenskapsrätten
          har historiskt sett grundat sig på ekonomiska hänsyn. Genom Amsterdamfördraget
          lades dock grunden för en tydligare inriktning av bland annat
          socialpolitiken och arbetsrätten i gemenskapen. De sociala målsättningarna
          har genom Amsterdamfördraget fått en ökad tyngd i EG-fördragets
          övergripande målsättningsbestämmelser.
        </p>
        <p xml:id="i-B2YytB9s6FTwX98ectec7h">
          Den 10 oktober 2001 presenterade EG-kommissionen ett tolkningsmeddelande
          om gemenskapslagstiftning med tillämpning på offentlig upphandling
          och om möjligheterna att ta sociala hänsyn vid offentlig upphandling.
          Syftet med meddelandet är att identifiera vilka möjligheter som
          finns att beakta olika sociala hänsyn i upphandlingens olika faser.
          Av meddelandet framgår följande.
        </p>
        <p xml:id="i-2gu75JS2vZwKR5V7nCjrXP">
          En upphandlande enhet har frihet att själv specificera krav på
          det som ska upphandlas under förutsättning att dessa krav inte
          på ett otillbörligt sätt styr mot en viss leverantör eller viss
          produkt. Exempelvis kan en kommun kräva att det datorprogram som
          upphandlas för den kommunala administrationen ska kunna användas
          av kommunens synskadade medarbetare. En leverantör kan uteslutas
          från deltagande i offentlig upphandling bland annat om han är
          dömd för brott i yrkesutövningen enligt lagakraftvunnen dom eller
          om han har gjort sig skyldig till ett allvarligt fel i yrkesutövningen.
          En leverantör kan vidare diskvalificeras om leverantören inte
          uppfyller ställda kvalifikationskriterier.
        </p>
        <p xml:id="i-VztqxKq3a74XjtbTGaA5B4">
          Kvalifikationskriterierna är de kriterier som visar att en leverantör
          är en lämplig anbudsgivare. Kriterierna ska enbart hänföra sig
          till leverantörens tekniska förmåga och kapacitet eller finansiella
          eller ekonomiska ställning. Krävs särskild kompetens eller särskild
          erfarenhet för att fullgöra ett kontrakt inom den sociala sektorn
          kan sådan kompetens eller erfarenhet användas som kriterium.
        </p>
        <p xml:id="i-XkdEvZQBHkQsGdADguMZLX">
          Sociala hänsyn som utvärderingskriterier kan användas vid fastställandet
          av det ekonomiskt mest fördelaktiga anbudet i de fall sådana hänsyn
          medför en ekonomisk fördel för den upphandlande enheten och som
          är kopplad till föremålet för upphandlingen.
        </p>
        <p xml:id="i-6LPWY9qqX6W6dtX51gpzeU">
          Sociala hänsyn kan i vissa fall tillgodoses genom det av EG-domstolen
          utvecklade begreppet "tillkommande kriterium". Ett sådant kriterium
          kan användas som ett villkor på det sociala området om det överensstämmer
          med de gemenskapsrättsliga principerna och i de fall två eller
          flera likvärdiga anbud förekommer i upphandlingen. Kriterierna
          måste anges i annonsen om upphandling.
        </p>
        <p xml:id="i-BjbD4Hy829PNHi38HrZZFe">
          Sociala mål kan vidare främjas genom att man använder sig av
          kontraktsvillkor, förutsatt att detta sker i överensstämmelse
          med gemenskapsrätten och i synnerhet inte har någon direkt eller
          indirekt diskriminerande effekt gentemot anbudsgivare från andra
          medlemsstater. De upphandlande enheterna får fastställa villkor
          för hur kontraktet ska utföras. Villkoren ska med hänsyn till
          kravet på öppenhet framgå av meddelandet om upphandling, så att
          alla anbudssökande eller anbudsgivare känner till dem. Den upphandlande
          enheten har en lång rad möjligheter att fastställa kontraktsvillkor
          av social karaktär. Kommissionen anger några exempel på sådana
          särskilda kontraktsvillkor som den upphandlande myndigheten får
          kräva av uppdragstagaren som gör det möjligt att ta sociala hänsyn:
        </p>
        <p xml:id="i-WbmNhGmXT7WxD1tmpTsrt9">
          (Avsnittet bygger i huvudsak på prop. 2001/02:142 s. 20 f.)
        </p>
        <p xml:id="i-7rg7mzhTc85ZLyJNaLdKxs">
          4. Sverige
        </p>
        <p xml:id="i-EmLy3wKGo1pGo1UAuEFC6y">
          4.1 I Sverige saknas rättspraxis från den högsta instansen, Regeringsrätten,
          vad gäller frågan om det i en upphandling får ställas krav på
          kollektivavtalsbundenhet. Kammarrätten i Stockholm har dock i
          ett mål från mitten av 90-talet prövat frågan (Dom 1995-03-28
          i mål nr 1713-1995). I målet, som avsåg upphandling av rikstelefon-
          och datanät, konstaterade kammarrätten att anbudsvillkoren om
          kollektivavtalsbundenhet utgjorde sådana villkor som missgynnade
          vissa leverantörer, de som inte tecknat kollektivavtal. Att den
          upphandlande enheten påstod att villkoren hade uppställts i enlighet
          med den praxis som gällde inom branschen, föranledde inte kammarrätten
          att göra en annan bedömning. Eftersom upphandlingen inte kunde
          göras utan ovidkommande hänsyn, ansåg kammarrätten att anbudsvillkoren
          om kollektivavtalsbundenhet stred mot likabehandlingsprincipen
          i 1 kap. 4 § LOU.
        </p>
        <p xml:id="i-MAvuwehH3t8vPmXHrQiyVW">
          4.2 I betänkandet 1997/98:FiU07 konstaterade finansutskottet
          att LOU inte ger någon möjlighet för en upphandlande enhet att
          begära in upplysningar om en anbudsgivare har tecknat kollektivavtal.
        </p>
        <p xml:id="i-HZWRvx1HSq87NRjbkTvZfN">
          4.3 Enligt Christian Pedersen, Nämnden för offentlig upphandling
          (NOU), torde det inte vara förenligt med gällande svensk rätt
          att ställa krav på kollektivavtalsbundenhet i en upphandling (Muntlig
          uppgift till Rut den 20 januari 2005). Enligt Christian Pedersen
          är en av anledningarna till att det inte går att ställa krav på
          kollektivavtalsbundenhet, att ett sådant krav skulle kunna vara
          handelshindrande och diskriminerande mot företag från övriga Europa.
        </p>
        <p xml:id="i-Pm1hkAGJXdm4zCDUKtan8n">
          5. Det nya EG-direktivet om upphandling
        </p>
        <p xml:id="i-7NV4Mrp4vcxrAX4vpKukLJ">
          Det nya EG-direktivet om samordning av förfarandena vid offentlig
          upphandling av byggentreprenader, varor och tjänster har sammanfört
          de nu gällande direktiven om upphandling av varor, tjänster samt
          bygg- och anläggningsentreprenader till ett gemensamt direktiv
          (Europaparlamentets och rådets direktiv PE-CONS 3696/03 MAP 23
          CODEC 1760).
        </p>
        <p xml:id="i-TDAtbDPMBvrPnQkLV7f26T">
          Den svenska ståndpunkten i arbetet i rådet med det nya direktivet
          har framför allt varit inriktat på att tydliggöra hur och i vilken
          utsträckning miljöhänsyn och sociala hänsyn kan integreras i offentlig
          upphandling.
        </p>
        <p xml:id="i-QMC9fHTFkTNy3skfrvdVcE">
          6. Upphandlingsutredningen 2004
        </p>
        <p xml:id="i-BGJ62udJuf3MuVYPzLmyhA">
          Den 7 april 2004 beslutade regeringen att tillkalla en utredning
          med uppdrag att lämna förslag till, såvitt nu är i fråga, hur
          det ovan nämnda EG-direktivet ska genomföras i svensk rätt. Av
          utredningens direktiv framgår att utredningens överväganden och
          förslag ska präglas av direktivets grundläggande ekonomiska syfte,
          men att utredaren särskilt ska beakta den svenska ståndpunkten
          beträffande miljöhänsyn och sociala hänsyn, på så sätt att integrationen
          av sådana hänsyn väl återspeglas i förslagen (dir. 2004:47).
        </p>
        <p xml:id="i-6tdZLqLRhMpTGX59MEznmy">
          Utredningen har den 15 mars 2005 presenterat sitt första delbetänkande
          Nya upphandlingsregler (SOU 2005:22). Av betänkandet (s. 209)
          framgår att det enligt utredningens förmenande är svårt att med
          någon precision ange vilka sociala krav som är förenliga med gemenskapsrätten.
          Utredningen har därför valt att återge tidigare uttalanden i frågan
          (se avsnitt "Frågan om sociala hänsyn vid upphandlingen" vilket
          är hämtat ur prop. 2001/02:142), utan att ta ställning till om
          uttalandena ger uttryck för vad som kan vara tillåtet.
        </p>
        <p xml:id="i-DrQQkbQ3BrdQV5Brmr9adh">
          Frågor:
        </p>
        <p xml:id="i-VmbzG9K3BqpvugcAmaJN7U">
          Vad är statsrådets intentioner vad avser krav på kollektivavtal
          som villkor för leverantörer vid offentlig upphandling?
        </p>
        <p xml:id="i-UbJyKvrG3SxAQx4b1zx3Tf">
          Avser statsrådet att ge tilläggsdirektiv till Upphandlingsutredningen
          beträffande krav på kollektivavtal vid offentlig upphandling,
          och i så fall svenskt kollektivavtal, till skillnad mot utländskt
          kollektivavtal?
        </p>
        <p xml:id="i-8CPCNw5jJmKgjrB6hw6iMN">
          Avser statsrådet att korrigera den uppfattning som finns att
          krav på kollektivavtal vid offentlig upphandling är förenligt
          med EG-rätten?
        </p>
        <p xml:id="i-UCemkMGS4V4hFmSArQoYw6"/>
      </div>
    </body>
  </text>
</TEI>
