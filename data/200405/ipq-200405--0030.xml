<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0030">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0030</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>Sida:s stöd till Palestina</topic>
        <docDate when="2004-09-23">den 23 september</docDate>
        <status when="2004-10-12" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GS1030</external_id>
        <debate>
          <turn when="2004-10-12 20:20:56" duration="276">Carin Jämtin (S)</turn>
          <turn when="2004-10-12 20:25:28" duration="262">Cecilia Wikström (Fp)</turn>
          <turn when="2004-10-12 20:29:41" duration="183">Annelie Enochson (Kd)</turn>
          <turn when="2004-10-12 20:32:36" duration="210">Berndt Ekholm (S)</turn>
          <turn when="2004-10-12 20:36:00" duration="186">Ewa Björling (M)</turn>
          <turn when="2004-10-12 20:39:02" duration="268">Carin Jämtin (S)</turn>
          <turn when="2004-10-12 20:43:26" duration="140">Cecilia Wikström (Fp)</turn>
          <turn when="2004-10-12 20:45:37" duration="139">Annelie Enochson (Kd)</turn>
          <turn when="2004-10-12 20:47:52" duration="134">Berndt Ekholm (S)</turn>
          <turn when="2004-10-12 20:50:02" duration="164">Ewa Björling (M)</turn>
          <turn when="2004-10-12 20:52:38" duration="274">Carin Jämtin (S)</turn>
          <turn when="2004-10-12 20:57:05" duration="145">Cecilia Wikström (Fp)</turn>
          <turn when="2004-10-12 20:59:27" duration="458">Carin Jämtin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:30 av Cecilia Wikström (fp) till statsrådet
          Carin Jämtin om Sidas stöd till palestinierna
        </IPQ_title>
      </div>
      <div type="IPQuestionBody">
        <p xml:id="i-Sv3Zzia6SBw5iCmgGi55V9">
          Sida ger via biståndsbudgeten 284 miljoner kronor i stöd till
          palestinierna på Västbanken och i Gaza. Humanitärt bistånd är
          i högsta grad berättigat om det tillfaller det prövade palestinska
          folket, men det föreligger oklarheter om vilka mottagarna av stödet
          är och hittills har varit. Det föranleder många att fråga sig
          om stödet når dem som verkligen är i behov av det eller om det
          tillfaller andra mottagare.
        </p>
        <p xml:id="i-FaL1aKSCQDcrsmkfJHkMC1">
          Efter externa påstötningar släpptes docent Sune Perssons hemligstämplade
          rapport om den palestinska myndigheten (PA) i januari i år av
          Sida. Sedan dess har rapporten gett eko i medierna och på den
          politiska arenan, såväl i Sverige som utomlands.
        </p>
        <p xml:id="i-Y4qcCGspmHL4VPtLaWTm6Y">
          Docent Persson rekommenderade att biståndet till PA skulle upphöra,
          inte bara på grund av den omfattande korruptionen, utan för att
          Arafat redan 1997 var i färd med att lägga all väsentlig makt
          under sig och att bygga upp ännu en polisstat i Mellanöstern.
          Detta var alltså långt innan den palestinska intifadan och våldet
          hade börjat. Docent Persson ansåg däremot att biståndet till det
          palestinska folket skulle fortsätta, men inte till den palestinska
          myndigheten.
        </p>
        <p xml:id="i-J39zQexZtkdD4bQCYFaZNo">
          Enligt Sida "hemligstämplades rapporten 1997 i en tid när Sverige
          försökte stötta den fredsprocess som då aktivt pågick. För Sverige
          var det viktigt att behålla de båda parternas förtroende. Rapporten
          som innehöll starka omdömen om palestinska eller israeliska företrädare
          riskerade att skada parternas förtroende. Hemligstämplingen var
          då en normal åtgärd. Sedan dess har läget i konflikten ändrats."
        </p>
        <p xml:id="i-KVH18nN2cSztU32D7Zeu5Y">
          Detta svar synes vara en efterkonstruktion. Det är svårt att
          se hur en rapport av en oberoende svensk forskare skulle ha påverkat
          fredsprocessen negativt 1997. Kritik mot enskilda israeliska och
          palestinska ledare har framförts i medierna och av politiker,
          såväl före som efter 1997. Rapporten var också hemligstämplad
          hos UD.
        </p>
        <p xml:id="i-9nYmqvbTRjDdXWM5YdFTjT">
          Sida säger: "Huvuddelen av våra pengar går direkt till projekt
          som genomförs i den palestinska befolkningens närmiljö i samarbete
          med det civila samhället, decentraliserad förvaltning, FN och
          andra internationella organisationer."
        </p>
        <p xml:id="i-Jz9gG7dXijSefXCeDJtv5L">
          Sidas Asienchef skriver i Sydsvenska Dagbladet den 10 mars i
          år:
        </p>
        <p xml:id="i-HfGSMSUfrkS39Qok9brPK4">
          "Därför kanaliserar inte Sida några medel till myndighetens budget.
          Huvuddelen av våra pengar går direkt till projekt som genomförs
          i den palestinska befolkningens närmiljö i samarbete med det civila
          samhället, decentraliserad förvaltning, FN och andra internationella
          organisationer."
        </p>
        <p xml:id="i-Nrr66HpAaUhBMime3upGfo">
          I TV-programmet Agenda den 5 september 2004 sade biståndsministern
          uttryckligen: "Medel går till den palestinska myndigheten, men
          att revisionen nu fungerar så bra att det inte är några som helst
          problem". Hon gav alltså uttryck åt att man från svensk sida verkligen
          ger bistånd till den palestinska myndigheten, trots att Sidas
          talesman i en tidningsartikel förnekar detta.
        </p>
        <p xml:id="i-LqK14QgQ1HaSkoGrdzMDJJ">
          Jag läser vidare i Sidas årsrapporter för 2002 och 2003 och kan
          inte se vilka mottagarna för medlen till Gaza och Västbanken är.
        </p>
        <p xml:id="i-4YybmQ4fXgmAoujNTp4R8w">
          Mot bakgrund av ovanstående vill jag fråga biståndsministern:
        </p>
        <p xml:id="i-FRdNrQ8K2qjcRJHksL4C1q">
          Avser ministern att vidta åtgärder för att få fakta om vilka
          de faktiska mottagarna av Sida-stödet är?
        </p>
      </div>
    </body>
  </text>
</TEI>
