<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0124</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>resurser till svensk forskning</topic>
        <docDate when="2004-11-03">den 3 november</docDate>
        <status when="2004-11-22" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10124</external_id>
        <debate>
          <turn when="2004-11-22 12:11:22" duration="300">Leif Pagrotsky (S)</turn>
          <turn when="2004-11-22 12:16:18" duration="258">Ulf Nilsson (Fp)</turn>
          <turn when="2004-11-22 12:20:27" duration="277">Leif Pagrotsky (S)</turn>
          <turn when="2004-11-22 12:24:55" duration="259">Ulf Nilsson (Fp)</turn>
          <turn when="2004-11-22 12:29:04" duration="246">Leif Pagrotsky (S)</turn>
          <turn when="2004-11-22 12:33:06" duration="138">Ulf Nilsson (Fp)</turn>
          <turn when="2004-11-22 12:35:16" duration="156">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:124 av Ulf Nilsson (fp) till statsrådet
          Leif Pagrotsky om resurser till svensk forskning
        </IPQ_title>
      </div>
      <div type="IPQuestionBody">
        <p xml:id="i-2PiMKER4YXaZthdUrAkGwN">
          Universitet och högskolor har under en följd av år fått minskade
          resurser till forskning och utbildning i förhållande till den
          kraftiga ökningen av antalet studenter och doktorander. Ersättningen
          per student i grundutbildningen har minskat med ca 20 % på knappt
          tio år, och följden har blivit färre undervisningstimmar och mindre
          handledning för studenterna. De senaste åren har dessutom budgeten
          inneburit dolda besparingar i form av otillräcklig uppräkning
          av kompensationen för ökade kostnader.
        </p>
        <p xml:id="i-PxzLJK8wiNTenMeFsfqsFr">
          Regeringens budgetförslag för 2005 innebär en reell minskning
          av resurserna. Orsaken är att regeringen räknat med en löne- och
          kostnadsomräkning på ca 1 % i stället för den förväntade ökningen
          på 3@4 %. De 100 miljoner kronor som tillförs forskningen 2005
          kompenserar inte för kostnadsökningarna, utan tvärtom kommer resurserna
          att minska med några hundra miljoner totalt.
        </p>
        <p xml:id="i-CQCF8nPrsh4QUeCDtsHSZd">
          För treårsperioden fram till och med 2007 kan regeringens budgetförslag
          visserligen innebära att minskningen avstannar, men några resursökningar
          att tala om blir det inte. Kostnadsökningarna motsvarar de ca
          2 miljarder kronor som regeringen sammanlagt tillskjuter för forskningen.
          Svensk forskning är en av de avgörande faktorerna för den framtida
          ekonomiska tillväxt som är nödvändig för att näringslivet ska
          utvecklas och för att tillräckliga resurser ska kunna föras över
          till bland annat skola, vård och omsorg.
        </p>
        <p xml:id="i-EKBfXkvXNqw39sBPfzb6or">
          Sedan länge har universitet och högskolor väntat på en forskningsproposition,
          som ska föreslå en strategi för forskningen. Med tanke på årets
          budgetförslag kan denna strategi möjligen innebära omfördelningar
          av resurser inom forskarvärlden men knappast innebära nysatsningar
          totalt.
        </p>
        <p xml:id="i-7b4X6zzLRTm639uxuGTjcU">
          I Folkpartiet är vi övertygade om att det behövs en långsiktig
          plan för att återföra resurser till forskningen och till studenternas
          grundutbildning. I arbetet med den planen måste många svåra prioriteringar
          göras och många svåra frågor ställas. Det måste finnas en trovärdig
          relation mellan de visionära målen för svensk forskning och de
          statliga satsningarna.
        </p>
        <p xml:id="i-CohC65vRatMsrJ6bTgdxJf">
          Regeringen borde därför nu inleda ett arbete med målsättningen
          att frigöra mer resurser till forskningen. Likaså borde regeringen
          i sin långsiktiga politik ta ställning till om den kan frigöra
          ökade resurser till grundutbildningen eller om den måste minska
          antalet nya utbildningsplatser och på det sättet öka resurserna
          per student. Skillnaden mellan politisk vision och tillgängliga
          medel får inte bli så stor att uppsatta mål uppfattas som helt
          orealistiska.
        </p>
        <p xml:id="i-MU95Ecf5fxsmx8Zf5tCPFK">
          Med anledning av ovanstående vill jag fråga utbildningsministern
          följande:
        </p>
        <p xml:id="i-Auh3JomhztEyG7YrJkED1b">
          Avser utbildningsministern att vidta några åtgärder för att på
          sikt stärka resurserna till högre utbildning och forskning?
        </p>
      </div>
    </body>
  </text>
</TEI>
