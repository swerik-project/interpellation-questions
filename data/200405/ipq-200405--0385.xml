<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0385">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0385</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>strandskyddsbestämmelserna</topic>
        <docDate when="2005-02-16">den 16 februari</docDate>
        <status when="2005-03-01" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10385</external_id>
        <debate>
          <turn when="2005-03-01 13:32:18" duration="241">Lena Sommestad (S)</turn>
          <turn when="2005-03-01 13:36:16" duration="242">Sven Bergström (C)</turn>
          <turn when="2005-03-01 13:40:15" duration="160">Harald Nordlund (Fp)</turn>
          <turn when="2005-03-01 13:42:51" duration="254">Ragnwi Marcelind (Kd)</turn>
          <turn when="2005-03-01 13:47:00" duration="218">Lena Sommestad (S)</turn>
          <turn when="2005-03-01 13:50:34" duration="257">Sven Bergström (C)</turn>
          <turn when="2005-03-01 13:54:47" duration="116">Harald Nordlund (Fp)</turn>
          <turn when="2005-03-01 13:56:39" duration="135">Ragnwi Marcelind (Kd)</turn>
          <turn when="2005-03-01 13:58:49" duration="259">Lena Sommestad (S)</turn>
          <turn when="2005-03-01 14:03:06" duration="146">Sven Bergström (C)</turn>
          <turn when="2005-03-01 14:05:28" duration="162">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:385 av Sven Bergström (c) till statsrådet
          Lena Sommestad om strandskyddsbestämmelserna
        </IPQ_title>
      </div>
      <div type="IPQuestionBody">
        <p xml:id="i-Y3HDE9Z3UHqJ1LN7qKXNiA">
          Gävleborg har i grunden goda förutsättningar att utvecklas positivt.
          Men den 10 februari kom ännu en gång dystra siffror från SCB över
          befolkningsutvecklingen i Sverige under 2004. De visar inte oväntat
          att det är storstads- och universitetsorterna som fortsätter att
          växa, medan landsortsregioner som Gävleborg, Kalmar, Värmland,
          Dalarna med flera minskar.
        </p>
        <p xml:id="i-VwEWoUqNjPrhuXi9PNxhDg">
          I Mälardalen finns en starkare arbetsmarknad än i Gävleborg.
          Och nu kan många storstadsområden också erbjuda ett attraktivt
          boende nära vattnet. Hammarby Sjöstad i Stockholm är ett exempel
          och motsvarande finns också i Göteborg och Malmö.
        </p>
        <p xml:id="i-2dTV5Em5zT39LG3Bk8kcYu">
          Men vill man bosätta sig nära vattnet i Gävleborg är man hänvisad
          till ett boende långt från sjöar och vattendrag.
        </p>
        <p xml:id="i-f4VtHatftnXu7FpAStFjG">
          Detta kunde det ha blivit ändring på. I full politisk enighet
          bestämde Länsstyrelsen i Gävleborg i juni 2003 att lätta något
          på strandskyddet, från 300 meter till 100 meter. Socialdemokrater,
          moderater, centerpartister med flera var eniga om detta.
        </p>
        <p xml:id="i-HeuMpBX4FP1pDBHUCKUGuj">
          Många människor såg plötsligt en möjlighet till höjd livskvalitet
          i ett boende nära naturen med tillgång till tystnad, sjöutsikt
          och närhet till vattnet. Men säg den glädje som varar.
        </p>
        <p xml:id="i-MGUCfbZZXJ8bao4qTon5yq">
          Naturvårdsverket i Solna överklagade de eniga politikernas beslut
          i Gävleborg. Och socialdemokraterna i regeringen lyssnade mer
          på Naturvårdsverkets nitiska tjänstemän än partikamraterna i Gävleborg.
          I ett beslut den 20 januari i år upphävde helt sonika regeringen
          det beslut som gävleborgarna var ense om. Nu har vi den paradoxala
          situationen att i Gävleborg med riklig tillgång till sjöar och
          vattendrag får boende hålla sig på 300 meters avstånd från vattenlinjen,
          medan i tätbefolkade storstadsområden får man bygga direkt på
          strandkanten.
        </p>
        <p xml:id="i-AcFCaaJyceoi2aWKueYGiT">
          De regler om strandskydd som finns stadgade i miljöbalken fyller
          enligt min mening en viktig funktion i att bevara den möjlighet
          att bada och idka friluftsliv inom strandområden som allmänheten
          har, enligt allemansrätten. Strandskyddet kan även, särskilt i
          tätbefolkade områden, ha betydelse för djur- och växtliv. Men
          Sverige är ett stort land där befolkningen är ojämnt fördelad
          över landet. Inte minst Gävleborgs län har enormt många mil stränder
          där inte varje del måste vara skyddad av ett fyrkantigt regelverk
          styrt från Stockholm.
        </p>
        <p xml:id="i-3LtxvJ9qPzxHS1pQL7RRZ5">
          Miljöbalken har dessvärre inneburit en skärpning av strandskyddet
          så att det blivit ett av de största hindren för regional utveckling.
          Den skärpning av reglerna som kom i mitten av 90-talet innebärande
          att hänsynen till djur- och växtlivet togs in i regelverket har
          fullföljts genom miljöbalken, som i princip satt stopp för byggnation
          utmed alla vattendrag, stora som små, över hela landet. Reglerna
          och därmed gällande praxis belastas i dag av betydande rester
          av gammalt förmynderi från 1970-talet då det generella strandskyddet
          tillkom.
        </p>
        <p xml:id="i-MkVCxgDH49mpgHix3eJNcU">
          Ett flexiblare strandskydd skulle medföra att kommunerna själva
          kunde få avgöra vilka sjöar och vattendrag som ska skyddas. Detta
          skulle bland annat medföra ett stärkande av det kommunala självstyret
          och möjliggöra för kommunerna att skapa attraktiva boendemiljöer.
        </p>
        <p xml:id="i-G6ibjszE582RWF5YjGs794">
          Det är enligt min mening ett otillständigt omyndigförklarande
          av kommunerna att se strandskyddet som ett statligt intresse.
          Eftersom kommunerna har ansvar för planering och byggande borde
          man rimligen ges full rätt att besluta även om strandskydd.
        </p>
        <p xml:id="i-5pwvG3JcS2ejP4pkjwqz33">
          I riksdagens frågestund den 10 februari antydde samhällsbyggnadsminister
          Mona Sahlin att regeringen håller på med att se över dessa frågor.
          Hon höll dessutom med om att det bör vara lättare att få bygga
          strandnära på landsbygden än i storstäderna.
        </p>
        <p xml:id="i-TDKUi7eid8JvSrLo6QAWtf">
          Mot bakgrund av ovanstående vill jag fråga miljöministern:
        </p>
        <p xml:id="i-MDqXa4fURPfZNPbeECnmYi">
          Vilka åtgärder avser statsrådet att vidta för att göra de nuvarande
          strandskyddsbestämmelserna bättre anpassade till ett ökat lokalt
          och regionalt självbestämmande?
        </p>
      </div>
    </body>
  </text>
</TEI>
