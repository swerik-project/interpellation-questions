<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0490">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0490</head>
        <author who="i-JZKa6caqdSKy8yhUyfEJeU">Bo Könberg</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>finansiell samordning för sjukvård och rehabilitering</topic>
        <docDate when="2005-03-24">den 24 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10490</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:490 av Bo Könberg (fp) till statsrådet
          Hans Karlsson om finansiell samordning för sjukvård och rehabilitering
        </IPQ_title>
      </div>
      <div type="IPQuestionBody">
        <p xml:id="i-YA6tcR34CYxDReCGwVea4H">
          Det är bättre och nästan alltid samhällsekonomiskt vettigare
          att sjuka får vård och rehabilitering än att de får sjukpeng medan
          de tvingas köa för vård.
        </p>
        <p xml:id="i-L4MrfTBDmWALELAYHq4pHM">
          Det var den enkla tanken bakom förslagen att ta bort en del av
          muren mellan sjukförsäkringen och sjukvården. Tanken väcktes i
          mitten av 80-talet och prövades på förslag av den borgerliga regeringen
          framgångsrikt på några håll i landet i mitten av 90-talet, de
          så kallade Finsamförsöken.
        </p>
        <p xml:id="i-Tvqm8ojmmjnauDRpUtZuti">
          En utvärdering av Socialstyrelsen och Riksförsäkringsverket av
          de tre första åren med Finsamförsök presenterades våren 1997.
          Siffror finns också tillgängliga för de fyra försök, av fem) som
          fortsatte till och med 1997.
        </p>
        <p xml:id="i-M7RiSJSNJp3Zq889vSZJz5">
          Resultaten var mycket goda. Redan för det första året beräknades
          besparingen till 2,9 % av kostnaden för sjukpenning och rehabiliteringsersättning.
          För år två blev besparingen 7,1 %, för år tre 8,9 %. I de fyra
          försök som sedan fick fortsätta sparades år fyra 10,7 % och år
          fem 16,3 %. På nationell nivå skulle det innebära avsevärt kortare
          köer och mångmiljardbesparingar!
        </p>
        <p xml:id="i-XoTbjZUVsJvYEP3hcn3754">
          I försöken hade kassorna och landstingen möjlighet att göra upp
          om att använda upp till 10 % av vad sjukskrivningarna kostade.
          De belopp som överenskoms var klart lägre, ett par procent. Trots
          detta uppnåddes dessa närmast otroliga resultat.
        </p>
        <p xml:id="i-9PMCfZmhXHD4srmMTdFSJa">
          Tyvärr lades de lyckade försöken ned utan att de gavs en fortsättning.
        </p>
        <p xml:id="i-NvLaF87k9qfaub8zbwSbvf">
          Hösten 2000 gjordes en uppgörelsen mellan s, fp, c och mp om
          att finansiell samordning skulle tillåtas i hela landet från och
          med år 2002. Men när regeringens budget presenterades i slutet
          av sommaren 2001 fanns inga 10 % av sjukskrivningskostnaderna
          att samordna @ utan enbart 0,5 %.
        </p>
        <p xml:id="i-UHyL2wBvfScX7scTNsYinN">
          Efter det sveket gick Folkpartiet samman med de övriga borgerliga
          partierna och Miljöpartiet i riksdagen och gav regeringen i uppdrag
          att återkomma med ett lagförslag för verklig finansiell samordning.
        </p>
        <p xml:id="i-SgkLMsoTgCzpKs2zuiMLF1">
          Sedan den 1 januari 2004 finns en minilagstiftning om finansiell
          samordning. Den är utformad så att den snarast hindrar än befordrar
          samordning. Samordningen ska bara tillåtas om Försäkringskassan,
          länsarbetsnämnden, landsting och kommun bildar ett samordningsförbund.
          Alla fyra måste vara överens, det vill säga varje part har getts
          vetorätt.
        </p>
        <p xml:id="i-AuncwwJv9sRW3DBtdWynEP">
          All samordning måste inriktas på personer med sammansatta sociala,
          medicinska och arbetsmarknadsmässiga problem. Detta är en angelägen
          grupp att nå, men den utgör enbart 4@5 % av befolkningen. Samordning
          inriktad på att på bred front förebygga och förkorta långtidssjukskrivningar
          förblir förbjuden som den varit från och med 1998. Den ekonomiska
          ramen begränsas till 5 %.
        </p>
        <p xml:id="i-NunT9W5aBcgXW9CM2iaHM8">
          Kommun och landsting måste betala en fjärdedel var av samordningsorganets
          kostnader för att korta vårdköer och ordna rehabilitering. Samtidigt
          hamnar hela vinsten hos staten, i form av kortare sjukskrivningar
          och eventuell minskad arbetslöshet. Det är lätt att förstå att
          det blir svårt för ekonomiskt pressade kommuner och landsting
          att delta i samordningen på de villkoren.
        </p>
        <p xml:id="i-2qmbBRooie7nacZZJuu6W4">
          Det blev en lag om finansiell samordning, men ingen Finsam. Om
          regeringens svek sommaren 2001 sade jag att "vi hade beställt
          en BMW men fick en cykel". Den lag vi med två års ytterligare
          försening fick är på sin höjd en trehjuling.
        </p>
        <p xml:id="i-8m2RePzgUiAbJybYmj7Zem">
          Den begränsade lagstiftningen har snart varit i kraft i 15 månader.
          Det tog nästan ett år innan det första samordningsförbundet bildades.
          Enligt Försäkringskassan ingår för närvarande endast 12 av Sveriges
          290 kommuner i ett samordningsförbund.
        </p>
        <p xml:id="i-YTkEwcZ2yNf3xXPeWG391k">
          Den socialdemokratiska regeringen har sedan utvärderingen för
          åtta år sedan stretat emot en fungerande finansiell samordning.
          Vi i Folkpartiet vill i stället för begränsad finansiell samordning
          gå ett steg längre än Finsam. Vi föreslår att landstingen och
          försäkringskassorna läggs ned och ersätts med sex@tio vårdregioner,
          som får fullt ansvar för både sjukvård och sjukförsäkring. Vårdregionernas
          verksamhet ska finansieras dels med statsbidrag som motsvarar
          dagens sjukförsäkringskostnader för regionen, dels med skatteuttag
          för att finansiera vården.
        </p>
        <p xml:id="i-71PGNQDTWxTqJnjzqAEhmg">
          Genom att vårdregionerna får ansvar för att sjuka människor både
          får vård och inkomsttrygghet under sjukdomstiden kommer de få
          starka drivkrafter att använda resurserna betydligt mer effektivt
          än i dag och styra pengarna dit de bäst behövs.
        </p>
        <p xml:id="i-b5DuuXWpV2ErSkxc7RJNs">
          Väntetider och vårdköer kan kapas genom att behandling eller
          rehabilitering kan sättas in direkt efter diagnos och remiss.
          Dessutom har det organ som betalar ut sjukförsäkring också den
          personal, läkarna, som behövs för att kontrollera just om arbetsoförmåga
          föreligger.
        </p>
        <p xml:id="i-Y2SGyMYBvz8GDsdve695SA">
          Lösningen är mycket enkel. Med den fullständiga ekonomiska samordning
          av vård och försäkring som Folkpartiet föreslår kan pengar som
          nu används till att låta människor vara sjuka användas till att
          göra dem friska.
        </p>
        <p xml:id="i-MmnMmTj1i6ueVatLLTXkbk">
          Fråga:
        </p>
        <p xml:id="i-Gc48gk2dvRQqJjLtoVze8s">
          Har statsrådet övervägt några åtgärder för att möjligheten till
          finansiell samordning ska utnyttjas på fler håll i landet?
        </p>
      </div>
    </body>
  </text>
</TEI>
