<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0433">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0433</head>
        <author who="i-YEdxJPN8cJMwnqfd9tHmTD">Ulla Löfgren</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>Polishögskolan i Umeå</topic>
        <docDate when="2005-03-01">den 1 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10433</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:433 av Ulla Löfgren (m) till justitieminister
          Thomas Bodström om Polishögskolan i Umeå
        </IPQ_title>
      </div>
      <div type="IPQuestionBody">
        <p xml:id="i-QcztjYHeWQjTbgik8u8SUx">
          Enligt rikspolischefen diskuteras just nu en eventuell nedläggning
          av Polishögskolan i Umeå. Orsaken är att man om några år kommer
          att ha utbildat det antal poliser som justitieministern och regeringen
          har bestämt att Sverige ska ha.
        </p>
        <p xml:id="i-HVRbDLUpfZ5cw6skgMRKoS">
          Socialdemokraternas strategi för polisen har länge präglats av
          kortsiktighet. Man stängde ned polisutbildningen under 90-talet,
          för att sedan öppna och öka antagningen när medborgarnas upprördhet
          över brottsligheten blev en politisk belastning. Trots detta råder
          en skriande brist på poliser när människor behöver hjälp. Detta
          är allra mest tydligt i glesbygden. Nu talar man alltså igen om
          att minska utbildningen. Regeringen har inget lärt av sina misstag.
        </p>
        <p xml:id="i-2yunAiPGyytEgFrcTdiujZ">
          I takt med att nya poliser utbildas går gamla i pension. Poliser
          lämnar också yrket för att arbeta med annat. Det har dessutom
          framkommit att ett stort antal poliser riskerar förtidspension
          enkom för att nya poliser ska kunna anställas. Detta kommer ytterligare
          att urholka nettotillskottet av poliser, samt innebära förlust
          av såväl arbetskraft som kompetens. Det måste finnas en fortsatt
          beredskap för att försörja Sverige med poliser även efter 2008.
          Brottsligheten kommer sannolikt inte att minska @ då kan man inte
          minska på poliserna.
        </p>
        <p xml:id="i-6i63TStFm16H52zxec7Pjz">
          Polishögskolan i Umeå är en bra bas för att rekrytera nya poliser
          till de norra länen, en nog så viktig fråga i sammanhanget. Flera
          polishögskolor, utplacerade på olika ställen i landet, borgar
          för mångfald och lokal förankring. Utan detta minskar förtroendet
          för polisen.
        </p>
        <p xml:id="i-AWBjHYzDaug2Qv2UDibfTL">
          Polishögskolan i Umeå är relativt nystartad och håller på att
          bygga upp kompetens, med hittills goda resultat. Att ens diskutera
          en nedläggning i detta skede är att underkänna det arbete som
          läggs ned på polishögskolan och att riskera att kompetens och
          erfarenhet går förlorad.
        </p>
        <p xml:id="i-N5X9WCS1pki9CrcWvfA4gv">
          Vilka åtgärder är justitieministern beredd att vidta för att
          säkra att polisutbildningen även fortsättningsvis kommer att bedrivas
          i Umeå?
        </p>
      </div>
    </body>
  </text>
</TEI>
