<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0469">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0469</head>
        <author who="i-Ev13DrJjHbo85jEmQ5EPLM">Ewa Thalén Finné</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>lokalisering av vindkraft i Öresund</topic>
        <docDate when="2005-03-15">den 15 mars</docDate>
        <status when="2005-04-14" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10469</external_id>
        <debate>
          <turn when="2005-04-14 15:04:00" duration="351">Mona Sahlin (S)</turn>
          <turn when="2005-04-14 15:09:48" duration="257">Ewa Thalén Finné (M)</turn>
          <turn when="2005-04-14 15:14:02" duration="156">Lars Tysklind (Fp)</turn>
          <turn when="2005-04-14 15:16:34" duration="189">Mona Sahlin (S)</turn>
          <turn when="2005-04-14 15:19:39" duration="232">Ewa Thalén Finné (M)</turn>
          <turn when="2005-04-14 15:23:28" duration="72">Lars Tysklind (Fp)</turn>
          <turn when="2005-04-14 15:24:36" duration="180">Mona Sahlin (S)</turn>
          <turn when="2005-04-14 15:27:32" duration="143">Ewa Thalén Finné (M)</turn>
          <turn when="2005-04-14 15:29:52" duration="82">Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:469 av Ewa Thalén Finné (m) till samhällsbyggnadsminister
          Mona Sahlin om lokalisering av vindkraftverk i Öresund
        </IPQ_title>
      </div>
      <div type="IPQuestionBody">
        <p xml:id="i-NjCWEomdKv1cgdJ1XuVhwH">
          Vid etablering av vindkraftverk finns många motstående intressen,
          som till exempel kulturmiljön, naturvården, boendemiljön, fiskens
          och yrkesfiskets krav.
        </p>
        <p xml:id="i-NQQdDzd11V3gsG3zCBsrQE">
          Under den tidsperiod som Sverige nu har byggt och etablerat både
          enstaka vindkraftverk och vindkraftverksparker har många lärdomar
          dragits. Dessa är bland annat att vindkraftverk kan vara störande
          vad gäller buller och skuggbildningar, men också utifrån naturvården,
          friluftslivet och boendemiljön. Vissa av våra myndigheter pekar
          också på att det inom vissa områden finns för få forskningsresultat,
          detta gäller bland annat hur fisken påverkas vid etablering av
          vindkraftverk till havs.
        </p>
        <p xml:id="i-FdSdZbauZygd12GfBgH5NV">
          Under de senaste åren har frågan om vindkraftverks lokalisering
          tagits på större allvar av myndigheter och regeringen. Mycket
          pekar nu på att det är havsbaserad lokalisering där utbyggnad
          kommer att ske. Dock finner jag att begreppet havsbaserad vindkraft
          behöver förtydligas. Vad menar Socialdemokraterna med havsbaserad
          vindkraft, vilka avstånd från kusten krävs för att vi ska mena
          havsbaserad vindkraft och inte kustbaserad? Utifrån min utgångspunkt
          måste vid lokalisering av havsbaserad vindkraft mycket stor hänsyn
          tas till övriga landskapselement. Ytterligare en fråga som är
          dåligt belyst som länsstyrelsen pekar på gäller påverkan på fisken
          i samband med vindkraftverks lokalisering till havs, fler forskningsresultat
          behövs.
        </p>
        <p xml:id="i-59Wa9D3UcR66mdiPGa9dBq">
          Utifrån en fråga jag ställde under frågestunden den 10 februari
          2005 till ministern, där jag ifrågasatte lämpligheten av lokaliseringen
          av vindkraftsparken på Lillgrund i Öresund, fanns där en indirekt
          hänvisning att det kanske inte är lämpligt med en sådan placering,
          utan snarare fanns där en underton om försiktighet. Ministern
          anförde följande: "Jag håller med om att det krävs en stor ömsinthet
          och balansgång när det handlar om att se till naturintressen och
          till människors intressen av att ha en dräglig miljö runtomkring
          sig. Det var därför som jag pekade på att arbetet nu är att i
          stället försöka se var i hela landet de mest lämpliga platserna
          finns för stor vindkraftsutbyggnad. Det är det arbetet som regeringen
          nu är inne i, och där behövs en samordning av olika intressen
          och frågeställningar." Ministern anförde vidare att: "Det pågår
          nu ett spännande arbete där man har försökt peka ut vilka områden
          i Sverige, framför allt till havs, som är lämpliga för större
          vindkraftsanläggningar".
        </p>
        <p xml:id="i-Wr7mdx6BxikpzkbGuUJC6e">
          Flera år har gått sedan regeringen fattade sitt beslut om placeringen
          av 48 vindkraftverk på Lillgrund. Under dessa år har mer kunskap
          kommit fram och både Boverket och länsstyrelserna har tagit fram
          riktlinjer och analyser. Länsstyrelsen i Skåne har tagit fram
          sin rapport Vindkraft i Skåne med analyser och konsekvenser av
          olika scenarier för placering av vindkraftverk. Länsstyrelsen
          anser att lokalisering av vindkraftverk i Öresund är tveksam.
          Man anser dessutom att det är viktigt att bilaterala samtal startas
          med Danmark i frågan. Sedan frågan om Lillgrund blev aktuell i
          slutet av 90-talet har den grannkommun, Vellinge, som ytterst
          påtagligt påverkas av frågan varit kritisk och negativ. Vellinge
          kommun anser att samrådet vad gäller ärendets olika delar, både
          det mellankommunala och det mot staten varit dåligt och framför
          allt har deras synpunkter inte vägts in. Detta gäller även boende
          i de samhällen som är direkt påverkade. Dåligt belyst är frågan
          vad gäller påverkan av infraljud på människor och vilka villkor
          som ska gälla för den sortens ljud. Det olyckliga i ärendehanteringen
          är också att frågan om lokaliseringen hamnade i skarven mellan
          naturresurslagen och införandet av miljöbalken där man i den senare
          lagstiftningen stärkt kraven på miljökonsekvensbeskrivningarnas
          innehåll vid betydande miljöpåverkan.
        </p>
        <p xml:id="i-LKyukQF62dchrTNh2jMGVM">
          Detaljplanebeslut, med de krav som brukligt ställs vid sådan
          hantering, är mest att likna vid en chimär för de som vill överklaga.
          Efter att Malmö kommun antagit sin detaljplan för Lillgrund och
          denna överklagats av bland annat Vellinge kommun till både länsstyrelsen
          och regeringen kan jag konstatera att det enda skälet för att
          ingen prövning i sak i ärendet kan ske är för att regeringen fattat
          sitt beslut om lokalisering enligt naturresurslagen. Bestämmelserna
          i plan- och bygglagen saknar därmed betydelse.
        </p>
        <p xml:id="i-Xy5QAs4F8byQ8d6RRuVegF">
          Utifrån de senaste årens analyser och konsekvensutredningar finns
          det många lärdomar att dra runt vindkraftslokalisering, framför
          allt när det gäller försiktighet vid vilka områden lokalisering
          av vindkraft kan ske. Med den lärdomen känns det som om beslutet
          om lokalisering av en vindkraftspark i området Lillgrund inte
          skulle ha fattats. Med anledning av detta skulle jag vilja ställa
          följande frågor till ministern.
        </p>
        <p xml:id="i-8Ss9q1L3vDMErvRfCKaysw">
          Vilka åtgärder avser ministern att vidta för att ompröva lokaliseringen
          av vindkraftsparken på Lillgrund i Öresund?
        </p>
        <p xml:id="i-P7wDozeEcZwjpbdBnJAhuQ">
          Vilka åtgärder avser ministern att vidta för att förtydliga kraven
          på miljökonsekvensbeskrivningar vid storskaliga vindkraftverksetableringar?
        </p>
        <p xml:id="i-7bLQfRAruSQb99ssHXu6XX">
          Vilka åtgärder avser ministern att vidta för att ta fram riktlinjer
          för infraljud vid vindkraftverkslokalisering?
        </p>
        <p xml:id="i-8nVF47gwpFfzKs7mjUgLGX">
          Vilka åtgärder avser ministern att vidta för att klarlägga gränsdragningen
          mellan beslut om lokalisering enligt miljöbalken respektive plan-
          och bygglagen?
        </p>
        <p xml:id="i-x1mq9sPt1tmgEjhMVbnkL">
          Vilka åtgärder avser ministern att vidta för att förtydliga vad
          havsbaserad vindkraft är?
        </p>
        <p xml:id="i-YGRpnojt5AvRuiLGMqruWL">
          Vilka åtgärder kommer ministern att vidta kring forskning för
          bland annat fiskens villkor vid havsbaserad vindkraft?
        </p>
      </div>
    </body>
  </text>
</TEI>
