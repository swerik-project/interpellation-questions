<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0034">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0034</head>
        <author who="i-Q6XV7cn1KAM2Vuyuo8Ah3r">Tomas Högström</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>remissrätten för företagsläkare</topic>
        <docDate when="2004-09-24">den 24 september</docDate>
        <status when="2004-10-19" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1034</external_id>
        <debate>
          <turn when="2004-10-19 14:51:00" duration="200">Ylva Johansson (S)</turn>
          <turn when="2004-10-19 14:54:16" duration="115">Tomas Högström (M)</turn>
          <turn when="2004-10-19 14:56:08" duration="97">Ylva Johansson (S)</turn>
          <turn when="2004-10-19 14:57:42" duration="85">Tomas Högström (M)</turn>
          <turn when="2004-10-19 14:59:04" duration="35">Ylva Johansson (S)</turn>
          <turn when="2004-10-19 14:59:36" duration="89">Tomas Högström (M)</turn>
          <turn when="2004-10-19 15:01:02" duration="470">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:34 av Tomas Högström (m) till statsrådet
          Ylva Johansson om remissrätten för företagsläkare
        </IPQ_title>
      </div>
      <div type="IPQuestionBody">
        <p xml:id="i-BLu2oBF1kNciPxA9qg5xvy">
          Landstinget Västmanland har beslutat att privata sjukgymnaster
          med samverkansavtal från och med den 1 oktober inte längre får
          ersättning för de behandlingar som ges efter remiss från företagsläkare.
          De behandlingarna ska i stället betalas av företagshälsovården
          och arbetsgivaren. Sjukgymnasterna ska skaffa vårdavtal med olika
          företagshälsovårdscentraler och så kallad blandad finansiering
          enligt landstinget. Denna nyordning gör att Landstinget Västmanland
          intar en särställning i landet.
        </p>
        <p xml:id="i-Rr5DwuFA4FjTcgkSLMJC8b">
          Tidigare ordning för företagsläkare har inneburit en rätt att
          remittera patienter som bedömts ha behov av sjukgymnastiska åtgärder
          till en sjukgymnast. Möjligheterna att remittera till sjukgymnast
          har varit oberoende av om läkaren haft en så kallad etablering,
          det vill säga ersättningsrätt enligt lagen om läkarvårdsersättning
          (LOL), eller inte.
        </p>
        <p xml:id="i-Bi3D1ywmiPWrDf75DLdzta">
          Konsekvenserna av Landstinget Västmanlands agerande är dels ett
          slag mot verksamheten som privatpraktiserande sjukgymnaster bedriver,
          dels inskränker det företagsläkarnas möjligheter att förskriva
          behandlingar och raserar ett förtroendefullt samarbete som pågått
          under flera år mellan företagsläkare och privatpraktiserande sjukgymnaster.
          Dessutom drabbas näringsidkare i Västmanland av kostnader som
          konkurrenter i andra län inte har. Till sist, och viktigast av
          allt, är det patienterna som blir lidande.
        </p>
        <p xml:id="i-AMLD5J3uBT6Rf2thkaELYb">
          Företagshälsovårdens läkare har haft hela ansvaret för sina patienter
          men i ett slag tar landstinget ifrån dem möjligheten att utarbeta
          ett komplett rehabiliteringsprogram.
        </p>
        <p xml:id="i-2jdoWsmBgucdvdR5NLrwex">
          Ska företagshälsovården inte kunna remittera anställda med behov
          av sjukvårdsinsatser med mindre än att det ska debiteras arbetsgivaren?
          I så fall ges ordentliga motiv för tecknande av privata sjukvårdsförsäkringar
          för de anställda, en utveckling som jag förmodar regeringen inte
          välkomnar.
        </p>
        <p xml:id="i-84xAJx7LLbw4zodmM8mm6U">
          Landstinget Västmanland är unikt med sin lösning i landet och
          ger snarast en småföretagare i länet skäl att inte avtala om företagshälsovård
          för de anställda. Deras tolkning av nuvarande regelverk delas
          inte av Landstingsförbundet.
        </p>
        <p xml:id="i-CVg57E5saNVeQdLUD3SRcc">
          Med landstingets inställning faller också vad som är eller borde
          vara en grundtanke i svensk sjukvård, nämligen att vård ska ges
          snabbt och där den bäst svarar mot patientens behov.
        </p>
        <p xml:id="i-P7gY64nF2C46vf7S4fGT7X">
          Mot bakgrund av den höga sjukfrånvaron och det utökade sjuklöneansvaret
          för arbetsgivare är en berättigad fråga om det är rimligt att
          lasta över ännu mer av kostnaderna på företagen. Detta blir hur
          som helst konsekvensen av landstingets beslut. Effekten kan också
          bli den att långtidssjukskrivna och arbetshandikappade får det
          ännu svårare att ta sig in på arbetsmarknaden.
        </p>
        <p xml:id="i-CZJnhqhbF7ys7LxzqLpxDV">
          Av ett visst intresse för regeringen är att Landstinget Västmanlands
          beslut motverkar regeringens målsättning att halvera kostnaderna
          för sjukskrivningarna. Rehabiliteringsinsatser sätts redan på
          olika sätt på undantag av landstingen. I Västmanland blir detta
          mer än tydligt.
        </p>
        <p xml:id="i-CKVQRaeWboGDZhrj5sx3yk">
          Landstinget Västmanland säger sig följa lagen. Enligt min mening
          är slutsatsen att det är fel på lagen om den tolkningen är korrekt
          och att detta snarast bör ändras.
        </p>
        <p xml:id="i-NjRNPcwnPqwFUvBy9tVUmm">
          Med anledning av ovanstående vill jag ställa följande fråga till
          statsrådet:
        </p>
        <p xml:id="i-K1NZZQKimXs9VKannKf3dC">
          Vilka åtgärder avser statsrådet att vidta vad gäller förslag
          till förändring av det aktuella regelverket så att patienter slipper
          komma i kläm på det sätt som beskrivits ovan?
        </p>
      </div>
    </body>
  </text>
</TEI>
