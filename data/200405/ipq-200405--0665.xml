<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0665">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0665</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>somaliska flyktingar och situationen i Somalia</topic>
        <docDate when="2005-05-24">den 24 maj</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10665</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:665 av Alice Åström (v) till statsrådet
          Barbro Holmberg om somaliska flyktingar och situationen i Somalia
        </IPQ_title>
      </div>
      <div type="IPQuestionBody">
        <p xml:id="i-PfsaRsANwvQUp7oKSyVmVf">
          Somalia är ett krigssargat och laglöst land. Man saknar en centralregering
          sedan 14 år tillbaka. En exilregering befinner sig i Kenya, men
          den består av f.d. krigsherrar helt utan demokratisk tradition.
          Flertalet av dessa är ledare för olika klaner som lett det blodiga
          inbördeskriget. Det har också förekommit konflikter i denna exilregering,
          konflikter som även gått till handgripligheter.
        </p>
        <p xml:id="i-7enTVSmydNaWPKjZYLjddC">
          Situationen i Somalia karakteriseras av fortsatt laglöshet och
          ett ständigt pågående inbördeskrig. Krig pågår just nu i flera
          regioner med hundratals dödsoffer. Människor är på flykt. I andra
          delar är läget spänt med risk för nya krigsutbrott.
        </p>
        <p xml:id="i-MwZ6i2x4jTp6Rcu1PncSRQ">
          Situationen i Somalia har lett till att FN i UNHCR Position on
          the Return of Rejected Asylum-seekers to Somalia rekommenderar
          att inget land skickar tillbaka flyktingar till Somalia @ framför
          allt inte till de södra delarna av landet varifrån majoriteten
          av flyktingströmmen kommer.
        </p>
        <p xml:id="i-QL6DCsmxJu5E2HkDTwehYC">
          I Sverige finns ca 2 700 somaliska flyktingar. De flesta av dem
          har fått avslag på sin asylsökning, medan en mindre grupp har
          fått tillfälliga uppehållstillstånd, på grund av humanitära skäl.
          I dag får man inte dessa uppehållstillstånd förlängda. Oron hos
          de asylsökande är i dag mycket stor.
        </p>
        <p xml:id="i-Sb6phhQsz73raC7PBgvV6F">
          I Somalia råder ett klansystem. De stora och mäktiga klanerna
          har all makt. Små och obetydliga klaner har utplånats eller är
          på flykt. Migrationsverket och Utlänningsnämnden har i flera fall
          hänvisat till att klanerna ska ge beskydd till de avvisade flyktingarna.
          Man hänvisar i många fall till att huvudklaner med maktposition
          ska beskydda mindre, maktlösa klaner. I många fall har den asylsökande
          inte ens hört talas om den klan man hänvisar till.
        </p>
        <p xml:id="i-UF5kD6hdfFGuRnPDDZGn6s">
          Är det verkligen rimligt att man hänvisar till beskydd av klaner
          ledda av krigsherrar och stridande parter i konflikten? Är det
          möjligt att hävda att flyktingar kan få skydd av huvudklaner när
          man i landet praktiskt taget utplånat de mindre klanerna eller
          drivit dem på flykten?
        </p>
        <p xml:id="i-H3wzj8cV4ABjBxXL7crpjC">
          Migrationsverket använder sig vidare av språkanalyser för att
          fastställa från vilken del av landet de somaliska flyktingarna
          kommer. Att fastställa en människas ursprung och grupptillhörighet
          förefaller mig vara en extremt otillförlitlig metod. Man kan förställa
          och förvränga sin dialekt i hopp om att bli återsänd till en del
          av landet där det är relativt trygg, men det kan vidare finnas
          många olika anledningar till att man har en blandad dialekt, till
          exempel att en av föräldrarna har kommit från en annan region.
          Utifrån dessa och en rad andra frågor finns det anledning att
          ifrågasätta såväl språkexperters kompetens som språktestens giltighet.
        </p>
        <p xml:id="i-CfGubNKB9znZB6WdnHaW16">
          Migrationsverket har nu också börjat planera för ett återvändandeprojekt
          för de somaliska flyktingarna. Detta har ökat på oron hos de somaliska
          flyktingarna i Sverige. Man får avslag på sina ansökningar och
          de tillfälliga uppehållstillstånden förlängs inte därför att planeringen
          av ett återvändandeprojekt är under planering.
        </p>
        <p xml:id="i-4PouwyZbLt3w7PdMwUHQT7">
          Mot denna bakgrund vill jag ställa följande frågor till migrationsminister
          Barbro Holmberg:
        </p>
      </div>
    </body>
  </text>
</TEI>
