<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0064">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0064</head>
        <author who="i-TSGehE1rwudkXFF6bgJHmH">Henrik von Sydow</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>åtgärder för regelförenkling</topic>
        <docDate when="2004-10-21">den 21 oktober</docDate>
        <status when="2004-11-23" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS1064</external_id>
        <debate>
          <turn when="2004-11-23 18:59:23" duration="137">Thomas Östros (S)</turn>
          <turn when="2004-11-23 19:01:36" duration="216">Henrik von Sydow (M)</turn>
          <turn when="2004-11-23 19:05:09" duration="245">Gunnar Andrén (Fp)</turn>
          <turn when="2004-11-23 19:09:11" duration="238">Thomas Östros (S)</turn>
          <turn when="2004-11-23 19:12:58" duration="149">Henrik von Sydow (M)</turn>
          <turn when="2004-11-23 19:15:23" duration="138">Gunnar Andrén (Fp)</turn>
          <turn when="2004-11-23 19:17:38" duration="117">Thomas Östros (S)</turn>
          <turn when="2004-11-23 19:19:32" duration="135">Henrik von Sydow (M)</turn>
          <turn when="2004-11-23 19:21:39" duration="79">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:64 av Henrik von Sydow (m) till näringsminister
          Leif Pagrotsky om åtgärder för regelförenkling
        </IPQ_title>
      </div>
      <div type="IPQuestionBody">
        <p xml:id="i-ChVz8sQMPZHApaWLccKWp9">
          I årets skrivelse från regeringen om regelförenklingsarbetet
          framhålls att handlingsplaner, handlingsprogram och åtgärdsplaner
          för att minska företagens administrativa börda ska tas fram, och
          att ett kvantitativt mål för regelförenklingsarbetet ska sättas
          upp. Regeringen beskriver hur seminarier genomförts med generaldirektörer
          och tjänstemän från ett stort antal myndigheter, hur nya möten
          planeras och vilka planer för regelförenkling som planeras. Regeringens
          så kallade handlingsplan tycks bestå i att arbetet med regelförenkling
          ska "fortgå med oförminskad kraft" och ha "hög prioritet".
        </p>
        <p xml:id="i-8TUhvNeShwMhntsEcHfmgc">
          Regeringens egen beskrivning av arbetet står i bjärt kontrast
          till den granskning som Riksrevisionen presenterade den 18 oktober.
          Rapporten slår fast att regeringen lägger ned för lite kraft och
          resurser på att på allvar försöka förenkla befintliga regler för
          företagare i Sverige. Riksrevisionen framhåller att det i stort
          sett saknas resurser för att förenkla de lagar och regler som
          finns i dag och att det dessutom finns en brist på förståelse
          hos de offentliga aktörerna var regelbördan och byråkratin för
          företagare uppstår.
        </p>
        <p xml:id="i-46x3V3sEkxechXtALEj55a">
          Därtill visar Näringslivets nämnd för regelförenkling att riksdag,
          regering och myndigheter också det här året i en aldrig sinande
          ström fortsätter att belasta företagarna med nya administrativa
          krav som både tar tid och driver upp kostnaderna. I fler än hälften
          av förslagen till nya företagsregler så ökar de administrativa
          kostnaderna @ i bara 16 % av förslagen så minskar de. Trenden
          är tydlig @ ökningstakten är tre gånger så stor som minskningstakten
          räknat i antalet förslag.
        </p>
        <p xml:id="i-TnSoHDq9KxQzLGh7dLi8K1">
          Det här måste ses mot bakgrund av tiotals år av kraftig regelinflation,
          där företagsregler har ökat med ungefär 4 % per år, och där regeringen,
          trots tillsättande av arbetsgrupper och utställda löften misslyckats
          med att lätta på regelbördan. Den utveckling som pågår har fått
          jurister att tala om "hyperlexi", som ett sätt att beskriva hur
          politiker och tjänstemän gör varje aspekt av företagsamhet till
          byråkrati, med regler som är svåra eller omöjliga att förstå sig
          på utan expertkompetens.
        </p>
        <p xml:id="i-5oSshoxJWaCuntYFPBTPno">
          Därför är det stora uppdraget för regeringen att minska den totala
          regelmängden. Den blir en snårskog som ökar rättsosäkerheten och
          otryggheten. Problemet är sällan att en enskild regel är krånglig
          eller svår. Det är när regel adderas till regel, när förordning
          adderas till förordning som det blir just en snårskog som det
          är omöjligt att överblicka, även om de enskilda reglerna i sig
          inte är speciellt svåra att begripa. Därför är ett mål för regelförenklingsarbetet
          essentiellt.
        </p>
        <p xml:id="i-Y3fs1aC8kHETMkjrxocrqT">
          Vi vet i dag att de omfattande och växande regelsystemen fjättrar
          och binder företagarnas kreativitet. OECD (Businesses' views on
          red tape, 2001) räknar med att kostnaden i Sverige för att administrera
          lagar och regler är nästan 200 000 kr per företag. En oproportionerlig
          del av kostnaden faller på små företag. Kostnaden är omkring 30
          000 kr per anställd för företag med 1@19 anställda, medan den
          för större företag är omkring 6 000 kr per år och anställd. För
          samhället kan hela kostnaden uppskattas till 50 miljarder kronor
          per år. Förmodligen är kostnaden än större, eftersom den mätbara
          kostnaden endast är kostnaden för existerande företag för att
          följa lagar och regler. Till detta kommer kostnaden för att många
          företag aldrig blir till.
        </p>
        <p xml:id="i-155AG3HTEzJK9DPgfBAjS7">
          Riksrevisionen föreslår i den ovan nämnda granskningen att regeringen
          undersöker möjligheten att också räkna in övriga kostnader för
          företagen att leva upp till reglerna. Tvingar till exempel arbetsmiljöregler
          ett företag att byta ventilationssystem tillkommer kostnaderna
          för inköpet av ett nytt system förutom pappersarbetet kring förändringen.
        </p>
        <p xml:id="i-JPj7iXjHVugGwFDMLWoPiN">
          Till sist: Naturligtvis ska det finnas rimliga, rättvisa och
          tydliga regler. Sådana regler som öppnar för konkurrens och effektiv
          feedback, men som inte slår ut eller styr själva resultatet. Onödiga
          eller otydliga regler betyder det motsatta: byråkrati som tar
          tid och resurser från företagare att konkurrera och utmana genom
          att erbjuda bättre produkter eller tjänster. Det är därför riksdagen
          har beslutat att arbetet med förenklingar av reglerna för företag
          ska prioriteras.
        </p>
        <p xml:id="i-FoqKf1hqsQbTT69qeUXNnw">
          Mot bakgrund av ovanstående blir mina frågor till näringsministern:
        </p>
        <p xml:id="i-GJSDwaPx5gKELeB8LKPfR3">
          När avser näringsministern att upprätta ett mål för att minska
          regelmängden och företagens administrativa börda?
        </p>
        <p xml:id="i-66dUHRi1uty7og7hPwQXmM">
          Vilka konkreta förslag avser näringsministern att lämna för att
          minska företagens kostnader för administration och byråkrati som
          är följden av statliga regleringar?
        </p>
        <p xml:id="i-PRktznXs9m3Mfe3LLHVQZV">
          Vilka åtgärder avser näringsministern att vidta för att ge offentliga
          beslutsfattare en bättre och mer sammanhållen bild av lagförslagens
          konsekvenser för företagens kostnader och för konkurrensen?
        </p>
      </div>
    </body>
  </text>
</TEI>
