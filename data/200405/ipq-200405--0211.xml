<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0211</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>regeringens industripolitik</topic>
        <docDate when="2004-11-26">den 26 november</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10211</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:211 av Nina Lundström (fp) till samhällsbyggnadsminister
          Mona Sahlin om regeringens industripolitik
        </IPQ_title>
      </div>
      <div type="IPQuestionBody">
        <p xml:id="i-A6aj98RfiEZcNcmBi1g4Rk">
          Sex av tio invånare i Sverige bor i kommuner med bostadsbrist.
          Trots stor efterfrågan byggs det för få bostäder. Det är uppenbart
          att marknadens efterfrågan på bostäder inte får genomslag på utbudet
          av bostäder så att det sker ett kontinuerligt bostadsbyggande.
          För annan konsumtion brukar en stor efterfrågan leda till att
          marknaden agerar för att öka produktionen. Det finns många hinder
          för ökat bostadsbyggande som påverkar produktionstakten. Under
          årens lopp har allt från "politikerhyror" till snabba tvära kast
          och kortsiktiga lösningar lett till att bostadsbyggandet påverkats
          negativt.
        </p>
        <p xml:id="i-WrBnJtKvGAkRKLhUdBLNnx">
          Regeringen har utsett en byggsamordnare vars uppdrag ska vara
          att tillsammans med företrädare för bygg-, fastighets- och anläggningssektorn
          bygga upp och samordna ett utvecklingsprogram för sektorn. Bakgrunden
          till initiativet är att regeringen vill stärka sektorn när det
          gäller ökad kvalitet, kompetens, konkurrens och attraktivitet.
          Det innebär bland annat att regeringens byggsamordnare vill samla
          in produktionskalkyler från byggbranschen för att följa produktionskostnaderna.
          Dessutom ska samordnaren verka för att kunskapsuppbyggnad och
          erfarenhetsåterföring får en roll då en starkt bidragande orsak
          till byggsektorns problem är att befintlig kunskap enligt regeringen
          inte används. Olika utredningar har påvisat en del problem inom
          byggsektorn med exempelvis höga kostnader och byggfel vilket regeringen
          vill åtgärda genom byggsamordnaren.
        </p>
        <p xml:id="i-6F3FgpTTksd7pABiqu6r2B">
          Byggbranschen är en av Sveriges största näringar och sysselsätter
          mer än 200 000 personer. En jämförelse med andra näringar visar
          att regeringen väljer andra politiska åtgärder för att till exempel
          skapa förutsättningar för bilindustrin. Regeringen har till exempel
          inte föreslagit tillsättande av en "bilbyggarsamordnare". Förslaget
          är i stället satsningar på infrastruktur, forskning och utbildning
          för att stärka Västsverige som produktionsplats för fordonsindustrin.
          Regeringen anger att omkring 150 000 människor arbetar inom fordonsindustrin
          och dess underleverantörer och den har därför mycket stor betydelse
          för Sverige.
        </p>
        <p xml:id="i-GJr86BGLsic5BnpmgmHx4c">
          Folkpartiet har länge både i tillväxt- och industrirapporter
          och bostadsmotioner lagt förslag om större utbildnings- och forskarresurser
          där industri och lärlingsutbildning lyfts fram samt krav på ett
          regelverk som gynnar företagsamhet och industriell verksamhet.
          Vi har pekat på en rad hinder för bostadsbyggandet och landshövdingen
          i Stockholms län har i en rapport beställd av regeringen påvisat
          just bland annat infrastruktursatsningarnas betydelse. Tillgången
          på forskningsmedel för forskning inom byggbranschen behöver stärkas.
          Väl utbyggda och fungerande kommunikationer, ett utbildningsväsende
          som klarar framtidens utmaningar och en satsning på forskning
          gäller även för byggbranschen och bidrar i slutändan till ökat
          bostadsbyggande.
        </p>
        <p xml:id="i-DQkcL38wuDmHG5Y5BJk3uq">
          Med anledning av detta vill jag fråga samhällsbyggnadsminister
          Mona Sahlin följande:
        </p>
        <p xml:id="i-31Z4sjTGF2zp5hA5p9hXCR">
          Vilka åtgärder avser samhällsbyggnadsministern att vidta för
          att ändra regeringens politik vad gäller bostadsbyggandet med
          anledning av regeringens nya industripolitik för andra viktiga
          industrier som bilbranschen?
        </p>
      </div>
    </body>
  </text>
</TEI>
