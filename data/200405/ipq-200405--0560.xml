<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0560">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0560</head>
        <author who="i-RDeqY3mXLBtUS9bixjvHS">Lars Tysklind</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>långsiktig strategi för E 6 i Bohuslän</topic>
        <docDate when="2005-04-28">den 28 april</docDate>
        <status when="2005-05-17" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10560</external_id>
        <debate>
          <turn when="2005-05-17 13:49:00" duration="239">Ulrica Messing (S)</turn>
          <turn when="2005-05-17 13:52:55" duration="246">Lars Tysklind (Fp)</turn>
          <turn when="2005-05-17 13:56:58" duration="269">Åsa Torstensson (C)</turn>
          <turn when="2005-05-17 14:01:23" duration="184">Rosita Runegrund (Kd)</turn>
          <turn when="2005-05-17 14:04:23" duration="277">Ulrica Messing (S)</turn>
          <turn when="2005-05-17 14:08:57" duration="180">Lars Tysklind (Fp)</turn>
          <turn when="2005-05-17 14:11:52" duration="223">Åsa Torstensson (C)</turn>
          <turn when="2005-05-17 14:15:30" duration="116">Rosita Runegrund (Kd)</turn>
          <turn when="2005-05-17 14:17:21" duration="278">Ulrica Messing (S)</turn>
          <turn when="2005-05-17 14:21:55" duration="141">Lars Tysklind (Fp)</turn>
          <turn when="2005-05-17 14:24:13" duration="138">Åsa Torstensson (C)</turn>
          <turn when="2005-05-17 14:26:27" duration="143">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:560 av Lars Tysklind (fp) till statsrådet
          Ulrica Messing om långsiktig strategi för E 6 i Bohuslän
        </IPQ_title>
      </div>
      <div type="IPQuestionBody">
        <p xml:id="i-496ZuahCHM7vsgR4SaMDcE">
          Utbyggnaden av väg E 6 till motorvägsstandard har mycket stor
          betydelse för utvecklingen av kommunerna i norra Bohuslän. Bättre
          kommunikationer ger bland annat förutsättningar för nyetableringar
          av verksamheter. Lika viktigt är en förstoring av arbetsmarknaden
          genom att pendlingsavstånden minskar i tid.
        </p>
        <p xml:id="i-8Yshh1mxfL6RAH4WEofFnp">
          Den kommunala planeringen har styrts av de besked om färdigställande
          av utbyggnaden som regeringen gett. Beskeden, som allmänt har
          uppfattats som utfästelser, har tyvärr inte infriats. Förre näringsministern
          Björn Rosengren lovade full utbyggnad till 2007. I regeringsförklaringen
          i september 2004 sade statsminister Göran Persson att E 6 i norra
          Bohuslän skulle prioriteras under det kommande året.
        </p>
        <p xml:id="i-B1ceGsvZauCXdj1L5nksjS">
          I ett frågesvar i oktober 2004 fick jag besked av infrastrukturministern
          att Sverige har ett ansvar gentemot övriga EU att färdigställa
          E 6 till 2010, eftersom vägen ingår i den så kallade nordiska
          triangeln, som är ett prioriterat projekt i EU:s transeuropeiska
          transportnät.
        </p>
        <p xml:id="i-W9bjngJ5MFMtMEgkz7Wswt">
          Byggstarten av sträckan förbi Munkedal fördröjdes på grund av
          att regeringens fastställelse av arbetsplanen för sträckan drog
          ut på tiden. I samband med ett besök i Västra Götaland i april
          2005 meddelades via medierna att infrastrukturministern inte längre
          kunde ange något slutdatum för motorvägsutbyggnaden. Till detta
          har nu regeringen beslutat att utreda om vägavgifter ska vara
          ett sätt att finansiera vägutbyggnaden.
        </p>
        <p xml:id="i-ACpGMmgqULZvXFtNKRvxrS">
          Att utreda avgiftsfinansiering i norra Bohuslän kan enligt min
          uppfattning inte vara rimligt. Inte minst med tanke på att den
          nya Svinesundsbron, som invigs i juni 2005, liksom nuvarande bro,
          kommer att avgiftsbeläggas. Tidigare besked från regeringen har
          varit att vägutbyggnaden ska finansieras med statliga medel. Dessutom
          kommer utredningen i sig också sannolikt att orsaka ytterligare
          fördröjning.
        </p>
        <p xml:id="i-Jm4EkSp3pC4ZGbCHXJ6oNU">
          Med detta som bakgrund måste en självklar slutsats vara att regeringen
          saknar en långsiktig strategi hur utbyggnaden av E 6 i norra Bohuslän
          ska slutföras. Jag anser att ett färdigställande till 2010 fortfarande
          måste vara utgångspunkten för arbetet. Det är även ett rättmätigt
          krav att berörda kommuner får ett entydigt besked.
        </p>
        <p xml:id="i-csTqUt5MDcEWcHEKxwBFA">
          Därför vill jag fråga infrastrukturminister Ulrica Messing följande:
        </p>
        <p xml:id="i-ABWMqmjQsoe5ej1aiFVHpi">
          Vilka åtgärder avser statsrådet att vidta för att lägga fast
          en långsiktig strategi för att fullfölja utbyggnaden av väg E
          6 till motorvägsstandard genom hela Bohuslän?
        </p>
        <p xml:id="i-23F4y1RqLUYGeHJwJE2Hfb">
          Avser statsrådet att lägga förslag om ytterligare vägavgifter
          på väg E 6 i norra Bohuslän?
        </p>
      </div>
    </body>
  </text>
</TEI>
