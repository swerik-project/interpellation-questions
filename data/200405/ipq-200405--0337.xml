<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0337">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0337</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>tillsättning av ledamöter i lärosätenas styrelser</topic>
        <docDate when="2005-01-28">den 28 januari</docDate>
        <status when="2005-02-17" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10337</external_id>
        <debate>
          <turn when="2005-02-17 12:03:12" duration="265">Leif Pagrotsky (S)</turn>
          <turn when="2005-02-17 12:07:33" duration="265">Torsten Lindström (Kd)</turn>
          <turn when="2005-02-17 12:11:54" duration="259">Ulf Nilsson (Fp)</turn>
          <turn when="2005-02-17 12:16:09" duration="255">Tobias Krantz (Fp)</turn>
          <turn when="2005-02-17 12:20:20" duration="274">Leif Pagrotsky (S)</turn>
          <turn when="2005-02-17 12:24:50" duration="251">Torsten Lindström (Kd)</turn>
          <turn when="2005-02-17 12:28:57" duration="139">Ulf Nilsson (Fp)</turn>
          <turn when="2005-02-17 12:31:12" duration="143">Tobias Krantz (Fp)</turn>
          <turn when="2005-02-17 12:33:29" duration="258">Leif Pagrotsky (S)</turn>
          <turn when="2005-02-17 12:37:43" duration="139">Torsten Lindström (Kd)</turn>
          <turn when="2005-02-17 12:39:58" duration="174">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:337 av Torsten Lindström (kd) till utbildnings-
          och kulturminister Leif Pagrotsky om tillsättning av ledamöter
          i lärosätenas styrelser
        </IPQ_title>
      </div>
      <div type="IPQuestionBody">
        <p xml:id="i-Cg18PKNNiZUKsK4Z67cPgs">
          Kristdemokraternas syn på högskolor och universitet har sin utgångspunkt
          i kunskap, valfrihet och trygghet. Kunskap innebär både bildning,
          livslånga kunskaper och information. Den högre utbildningen bär
          bildningen, kulturarvet och samhällets grundläggande värden. En
          bred och fri bildning bidrar till utvecklingen och bibehållandet
          av demokrati. Högskolan ska ta till vara människors kreativitet.
          Den enskilde studenten ska därför ha ett reellt inflytande över
          sin utbildning, liksom forskaren och forskarlaget ska ha stor
          frihet att bedriva den forskning de bedömer vara intressant. Statens
          uppgift är att stödja lärosäten, studenter, forskare och personal.
          Lärosätena ska vara fria att forma sin verksamhet.
        </p>
        <p xml:id="i-CCBTAGdBFCzi8T2zw79vqA">
          Kristdemokraterna har på enklaste sätt genomfört en undersökning
          över vilket parti ledamöterna i högskolestyrelserna har anknytning
          till. Resultatet är slående: Det finns en omotiverad överrepresentation
          av personer med vänsteranknytning. I stort sett hela denna överrepresentation
          består av personer med anknytning till Socialdemokraterna.
        </p>
        <p xml:id="i-Cdbg5c7awuRMhzFL7yfnnr">
          Regeringen har ändrat reglerna och tagit bort den borgerliga
          regeringens krav på relevant bakgrund för ledamöterna i högskolestyrelsen.
          Motiveringen var att regeringen ansåg "att det ligger i sakens
          natur att ledamöter med den i högskolelagen föreskrivna bakgrunden
          utses och föreslår därför att lagen inte längre skall ange kriterier
          för vilka personer regeringen skall utse."
        </p>
        <p xml:id="i-Se4YhrZXaDzn8NvymVEfEf">
          Den av Socialdemokraterna föreslagna och genomförda lagändringen
          beredde därmed marken för en politisering av styrelserna. Kristdemokraterna
          kan därmed konstatera att tidigare mångfald, som värnades av den
          borgerliga regeringen och faktiskt också till synes av tidigare
          socialdemokratiska regeringar, under slutet av 1990-talet och
          början av 2000-talet fått ge vika för en mer politiserad och därmed
          enögd socialdemokratisk utnämningspolitik.
        </p>
        <p xml:id="i-ArgWtoX23333vN4VwxDJN9">
          Vid en frågestund i riksdagen den 27 januari öppnade utbildningsministern
          för en ändring i utnämningspolitiken. Det räcker inte. Kristdemokraterna
          kräver en annan modell som minimerar riskerna för att osunda överrepresentationer
          av partipolitiska bindningar kan uppstå.
        </p>
        <p xml:id="i-DefwdbQ1xoeBuQv9KaGPtD">
          Mot bakgrund av det ovan anförda:
        </p>
        <p xml:id="i-CBZminLMq8SVsnprqcJmm9">
          Vad avser ministern att göra för att säkerställa att ledamöterna
          vid lärosätenas styrelser har en bakgrund i sådan verksamhet som
          är av betydelse för högskolans utbildnings- eller forskningsuppdrag?
        </p>
        <p xml:id="i-LXWMaPTEPuYAxmSmAotmet">
          Vad avser ministern att göra för att säkerställa ett politiskt
          inflytande i högskolestyrelserna som i högre utsträckning återspeglar
          resultatet vid senaste riksdagsval?
        </p>
      </div>
    </body>
  </text>
</TEI>
