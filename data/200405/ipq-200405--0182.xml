<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0182</head>
        <author who="i-4BTx6VbUNJDqLqfkYqjnsE">Tuve Skånberg</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>äldres färdtjänst inom Norden</topic>
        <docDate when="2004-11-19">den 19 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10182</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:182 av Tuve Skånberg (kd) till statsrådet
          Ulrica Messing om äldres färdtjänst inom Norden
        </IPQ_title>
      </div>
      <div type="IPQuestionBody">
        <p xml:id="i-izVzMdfgZPFHQf8tJQvt6">
          Färdtjänst och riksfärdtjänst kan inte utnyttjas för resor över
          nationsgränserna i Norden. En person som är bosatt i till exempel
          Danmark kan ha rätt till dansk färdtjänst "fram till gränsen"
          men har därefter inte rätt till färdtjänst i Sverige. Detta förhållande
          strider mot den gränslöshet som de nordiska länderna arbetar för
          inom ramen för Nordiska Rådet, och utgör en begränsning av de
          äldres rörelsefrihet.
        </p>
        <p xml:id="i-RXGomMTCWXucBxwtjiyCaz">
          I Allmänna bestämmelser om färdtjänst och riksfärdtjänst står
          det skrivet att: "Den som på grund av funktionshinder har stora
          svårigheter att förflytta sig eller att åka kollektivt kan ha
          rätt till färdtjänst. Färdtjänst är ett komplement till den övriga
          kollektivtrafiken och innebär att man färdas med taxi eller specialfordon.
          Kommunen ansvarar för färdtjänsten i kommunen. Om det finns särskilda
          skäl måste kommunen också anordna resor mellan den egna kommunen
          och andra kommuner. Ansökan om färdtjänst görs hos kommunen där
          man är folkbokförd. Rätten till färdtjänst regleras i lagen (1997:736)
          om färdtjänst."
        </p>
        <p xml:id="i-Qjs7Sr8VMZLWToorSn5kKh">
          Personer som har mycket svårt att använda vanlig kollektivtrafik
          kan få riksfärdtjänst för resor från en kommun till en annan inom
          Sverige. Ändamålet med resan kan till exempel vara semester, fritidsverksamhet
          eller något annat. Resan kan göras med taxi, ett särskilt anpassat
          fordon eller med allmänna kommunikationer tillsammans med en ledsagare.
          Riksfärdtjänst innebär att kommunen lämnar en ersättning som motsvarar
          skillnaden mellan den faktiska reskostnaden och den normala reskostnaden
          med kollektivtrafik. Rätten till riksfärdtjänst regleras i lagen
          (1997:735) om riksfärdtjänst samt i förordning (1993:1148) om
          egenavgifter vid resor med riksfärdtjänst.
        </p>
        <p xml:id="i-NSpjMbthNCihZrN9meRPNa">
          Jag anser att det är angeläget att äldre inte diskrimineras inom
          Norden, utan att färdtjänst även över de nordiska ländernas gränser
          görs möjligt. Min fråga till statsrådet är därmed:
        </p>
        <p xml:id="i-EjeXQwQLaRJjGkhe879DBJ">
          Vad avser statsrådet att göra för att färdtjänst över de nordiska
          gränserna möjliggörs?
        </p>
      </div>
    </body>
  </text>
</TEI>
