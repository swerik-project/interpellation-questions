<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0227">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0227</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>löftet om vårdgaranti</topic>
        <docDate when="2004-11-30">den 30 november</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10227</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:227 av Erik Ullenhag (fp) till statsrådet
          Ylva Johansson om löftet om vårdgaranti
        </IPQ_title>
      </div>
      <div type="IPQuestionBody">
        <p xml:id="i-3TTt8xhm8pU2yrubT2gvvb">
          Hösten 2002 utlovade den dåvarande socialministern Lars Engqvist
          tio reformer för den svenska sjukvården. En granskning som Dagens
          Medicin (39/2004) genomfört visar att endast två av dessa löften
          genomförts när Lars Engqvist fick avgå eftersom statsminister
          Göran Persson ville "toppa laget". Ett av de löften som inte genomförts
          är att regeringen lovat att införa en nationell vårdgaranti.
        </p>
        <p xml:id="i-2XAzYUWWr14mM1T9eqXYAE">
          Den socialdemokratiska regeringen avskaffade 1997 den nationella
          vårdgaranti som infördes av den borgerliga regeringen. Regeringen
          har alltsedan dess gång på gång lovat att återinföra den. Nu utlovar
          ni i budgetpropositionen en nationell vårdgaranti som ska börja
          gälla nästa år @ men först från den 1 november 2005. Mot bakgrund
          av hur många gånger den socialdemokratiska regeringen brutit löftet
          om att införa en vårdgaranti är det lätt att ställa sig skeptisk
          till att Lars Engqvists löfte verkligen kommer att förverkligas.
          Sveriges alla köande patienter har dåliga erfarenheter av regeringens
          tidigare löften.
        </p>
        <p xml:id="i-KipCMfgfFMQPjkhktbNi7a">
          Innebörden i regeringens löfte om en nationell vårdgaranti är
          mycket oklart utöver att 700 miljoner kronor avsätts i stimulansbidrag
          nästa år. Vad kommer det aviserade avtalet mellan regeringen och
          Landstingsförbundet att innehålla? Kommer samtliga medicinskt
          motiverade behandlingar att omedelbart ingå i vårdgarantin? Eller
          kommer införandet att ske stegvis? Vilka prioriteringar kommer
          att tillämpas? Det är angeläget att Sveriges alla köande patienter
          snarast får besked.
        </p>
        <p xml:id="i-MgDkasVZZpepWZ3DWtjKtH">
          Jag vill med hänvisning till ovanstående fråga sjukvårds- och
          äldreomsorgsminister Ylva Johansson:
        </p>
        <p xml:id="i-LixXTYDiGjjuCoers8W3td">
          1. Är det statsrådets bedömning att en nationell vårdgaranti
          kommer att gälla från den 1 november nästa år?
        </p>
        <p xml:id="i-A1WNbDLnpwqXqb5xXjDoMW">
          2. När kommer ett eventuellt förslag till beslut att presenteras?
        </p>
        <p xml:id="i-CrWNhqG3SpwCYqaJpmGgqe">
          3. Vad kommer enligt statsrådets bedömning en eventuell vårdgaranti
          att innehålla?
        </p>
      </div>
    </body>
  </text>
</TEI>
