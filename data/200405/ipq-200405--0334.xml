<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0334">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0334</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>FN-resolution 1325</topic>
        <docDate when="2005-01-27">den 27 januari</docDate>
        <status when="unknown" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GS10334</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:334 av Rosita Runegrund (kd) till utrikesminister
          Laila Freivalds om FN-resolution 1325
        </IPQ_title>
      </div>
      <div type="IPQuestionBody">
        <p xml:id="i-5tKeXhn2ACZ5Xg6Je8NJii">
          Resolution 1325 (2000) är ett juridiskt bindande dokument som
          behandlar frågan om krigets påverkan på kvinnor och kvinnors deltagande
          i konfliktlösning och arbete för långsiktig fred. Den slår bland
          annat fast att det internationella samfundet måste uppmärksamma
          och ta speciell hänsyn till kvinnors utsatta situation under krig
          samt att FN:s medlemsländer måste verka för att involvera kvinnor
          i fredsförebyggande och konfliktlösande arbete.
        </p>
        <p xml:id="i-5NWi1JJcyDhJh7S5RDZQty">
          FN-insatsen i Liberia innefattar säkerställande av humanitärt
          stöd och främjande av mänskliga rättigheter. Särskild prioritet
          har riktats mot åtgärder för återanpassning av barnsoldater och
          offer för övergrepp, samt metoder för att stärka kvinnans ställning
          i det nya Liberia. Bland annat har man för avsikt att tekniskt
          bistå till upprättandet av ett särskilt ministerium för genderfrågor.
          FN:s åtgärder på dessa områden sker i enlighet med resolution
          1325 (2000) angående kvinnors roll och betydelse i arbetet för
          fred och säkerhet i före detta konfliktområden. Detta är synnerligen
          positivt.
        </p>
        <p xml:id="i-7qWy8V8r9B6awovDWkUadQ">
          Sri Lanka har sedan slutet av 70-talet lidit av den väpnade konflikten
          mellan regeringen och de tamilska tigrarna. Sedan konflikten inleddes
          har 60 000 dödsoffer skördats. Konflikten har också medfört svåra
          ekonomiska konsekvenser för landets ekonomi.
        </p>
        <p xml:id="i-9hQrn62q3f7xbHTQ81quPY">
          I över 40 år har Sverige haft utvecklingssamarbete med Sri Lanka.
          Enligt regeringens egen hemsida är Sverige "troligen en av de
          mest engagerade givarländerna". Det svenska biståndet har de senaste
          åren fokuserat på fred, demokrati, mänskliga rättigheter, näringslivs-
          och kapitalmarknadsutveckling samt forskning och utbildning.
        </p>
        <p xml:id="i-FBsRzUBWzT6gHFV9NoxBL2">
          Ovanpå den redan existerande krisen kom flodvågskatastrofen.
          Nästan 31 000 människor omkom i tsunamin på Sri Lanka den 26 december
          2004. Dessutom saknas över 5 600 och över 400 000 har blivit hemlösa.
        </p>
        <p xml:id="i-CLu7VorEQsBxaF9dVHvxLY">
          Efter flodvågskatastrofen har hopp väckts om försoning mellan
          tamilerna i norr och srilankeserna i söder. Samtidigt fruktar
          många att den långdragna konflikten kommer att fortsätta och båda
          parterna anklagar varandra för att dra nytta av den vapenvila
          som råder för att rusta upp sina styrkor.
        </p>
        <p xml:id="i-Kwh433ScWSGNVGuTGfnSCC">
          Det är nu viktigare än någonsin att arbeta för att öka kvinnornas
          deltagande i krisens Sri Lanka, i enlighet med FN-resolution 1325.
        </p>
        <p xml:id="i-EU8sPwUoHMnbSdkD35A2Tu">
          I regeringens skrivelse 2004/05:52 påtalar regeringen att humanitära
          kriser ofta påverkar kvinnors och barns levnadsförhållanden och
          förutsättningar på ett annat sätt än mäns, i synnerhet där väpnad
          konflikt råder. Det stora flertalet nödställda är ofta kvinnor
          och barn. Kvinnors förutsättningar att leda hushåll liksom deras
          kunskaper om befolkningars försörjningssätt, sociala mönster och
          andra lokala förhållanden kan då vara avgörande att tillvarata
          och understödja i utformandet av nödhjälps- och återuppbyggnadsinsatser.
        </p>
        <p xml:id="i-AENbm9SBgGEKmYFcdbJL77">
          I skrivelsen framgår det vidare att i beslut om bidrag ska regeringen
          vara särskilt uppmärksam på äldres, kvinnors, barns och funktionshindrades
          särskilda förutsättningar i katastrofförhållanden. Den ska beakta
          värdet av att i synnerhet kvinnors kunskaper tillvaratas i utformandet
          av biståndsinsatser och i insatsernas stöd till upprätthållande
          av utsatta befolkningars försörjningsförmåga.
        </p>
        <p xml:id="i-Rbtd9aVmZLTnxVBrSFx12y">
          Vilka åtgärder har utrikesministern vidtagit för att stärka kvinnornas
          roll i arbetet för fred och säkerhet i Liberia, Sri Lanka och
          andra konfliktdrabbade länder, i enlighet med FN-resolution 1325
          (2000)?
        </p>
        <p xml:id="i-uexvuYidnFruzbgjYfMJx">
          Vad avser utrikesministern att vidta för åtgärder i syfte att
          stötta upprättandet av ett ministerium för genderfrågor i Liberia?
        </p>
        <p xml:id="i-VAtyj8TSXUQTuv7BSU3ASX">
          Vad avser utrikesministern att göra för att uppmärksamma kvinnors
          särskilda förutsättningar i katastrofförhållanden, så som beskrivs
          i regeringens skrivelse 2004/05:52 och i enlighet med FN-resolution
          1325?
        </p>
        <p xml:id="i-MfRKTW7sKhmGNPLBcHkpJt">
          Avser utrikesministern att vidta åtgärder för att bidrag ska
          utformas så att kvinnors kunskaper tillvaratas, så som beskrivs
          i regeringens skrivelse 2004/05:52 och i enlighet med FN-resolution
          1325?
        </p>
        <p xml:id="i-Njnhhnbk9nzaAouv4naRfB">
          På vilket sätt avser utrikesministern att beakta värdet av att
          i synnerhet kvinnors kunskaper ska tillvaratas i utformningen
          av biståndsinsatser, så som beskrivs i regeringens skrivelse 2004/05:52
          och i enlighet med FN-resolution 1325?
        </p>
      </div>
    </body>
  </text>
</TEI>
