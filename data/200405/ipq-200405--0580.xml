<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0580">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0580</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>kvinnors skyddsbehov</topic>
        <docDate when="2005-05-11">den 11 maj</docDate>
        <status when="2005-05-24" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10580</external_id>
        <debate>
          <turn when="2005-05-24 18:02:02" duration="133">Barbro Holmberg (S)</turn>
          <turn when="2005-05-24 18:04:11" duration="256">Ulrik Lindgren (Kd)</turn>
          <turn when="2005-05-24 18:08:23" duration="243">Anne-Marie Ekström (Fp)</turn>
          <turn when="2005-05-24 18:12:24" duration="236">Barbro Holmberg (S)</turn>
          <turn when="2005-05-24 18:16:17" duration="264">Ulrik Lindgren (Kd)</turn>
          <turn when="2005-05-24 18:20:36" duration="126">Anne-Marie Ekström (Fp)</turn>
          <turn when="2005-05-24 18:22:39" duration="255">Barbro Holmberg (S)</turn>
          <turn when="2005-05-24 18:26:52" duration="145">Ulrik Lindgren (Kd)</turn>
          <turn when="2005-05-24 18:29:13" duration="107">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:580 av Rosita Runegrund (kd) till statsrådet
          Barbro Holmberg om kvinnors skyddsbehov
        </IPQ_title>
      </div>
      <div type="IPQuestionBody">
        <p xml:id="i-QjxwaPkej5wZwj6ZqQqmMh">
          Personer som enligt utlänningslagen inte definieras som flyktingar
          men ändå är skyddsbehövande kan i dag få uppehållstillstånd i
          Sverige. Skyddsbehövande är enligt utlänningslagen till exempel
          en person som på grund av sitt kön eller homosexualitet känner
          välgrundad fruktan för förföljelse i sitt hemland. Vid en bedömning
          av om man har skyddsbehov ingår det att se till den sökandes egna
          berättelser och upplevelser. Därutöver behöver man ha kunskap
          om dennes hemland, hur lagstiftningen ser ut och hur situationen
          i praktiken är i hemlandet.
        </p>
        <p xml:id="i-FymsEonSXVq3knGhx72G6P">
          Kritik har länge riktats mot såväl ovannämnda lagstiftning som
          kunskapen hos invandringsmyndigheterna om kvinnors skyddsbehov.
          Migrationsverket redovisade år 2001 en rapport om praxis för asylsökande
          kvinnor. Under 1997@2000 hade endast 29 kvinnor fått uppehållstillstånd
          på grund av könsrelaterad förföljelse och i samtliga fall har
          det handlat om risk för könsstympning. I övrigt har paragrafen
          inte använts. Asylprövningen har, enligt författarna, utgått från
          manliga utgångspunkter och värderingar. Man har bland annat ifrågasatt
          kvinnor som inte anmält övergrepp, när en kvinna kan ha goda skäl
          för att inte ha anmält ett övergrepp till myndigheterna eller
          att inte ha fått ett övergrepp dokumenterat.
        </p>
        <p xml:id="i-UFN7qSZMG2qCXhJbaxeRyd">
          En del menar att dagens lagstiftning leder till att kvinnor diskrimineras
          om de får skydd enligt könsbestämmelsen, eftersom tortyrbestämmelsen
          ger ett starkare skydd, och flyktingparagrafen bättre rättigheter.
          Beviskraven är dock lika oavsett vilken paragraf som används.
        </p>
        <p xml:id="i-764tUshJsSorKaoG3JpnNH">
          Efter flera års krav från bland annat Kristdemokraterna tillsattes
          en utredning år 2003 för att se över frågan om att stärka kvinnors
          skyddsbehov. Betänkandet Flyktingskap och könsrelaterad förföljelse
          (SOU 2004:31) presenterades för ett år sedan. I betänkandet föreslås
          flera författningsändringar som stärker skyddet för kvinnor, men
          någon proposition har ännu ej lagts fram.
        </p>
        <p xml:id="i-9M95iGx4CdaXqbFeeKMhZ2">
          I Migrationsverkets riktlinjer för utredning och bedömning av
          kvinnors skyddsbehov står det:
        </p>
        <p xml:id="i-VEhGsmxZRkyRmhwZZYZCCy">
          "Könsrelaterad förföljelse av kvinnor kan knappast definieras
          på ett entydigt och uttömmande sätt. Den kan också förekomma i
          mycket skilda former. Somliga fall kan hänföras till den officiella
          sfären till exempel våld mot kvinnor från polis, militär eller
          häktespersonal. Andra former knyter an till den privata sfären
          till exempel tvångsäktenskap och våld inom familjen." Vidare hänvisas
          till 1993 års FN-deklaration om avskaffande av våld mot kvinnor.
          Där definieras våld mot kvinnor som "varje könsbetingad våldshandling
          som resulterar i eller sannolikt kommer att resultera i fysisk,
          sexuell eller psykisk skada eller sådant lidande för kvinnor innefattande
          hot om sådana handlingar, tvång eller godtyckligt frihetsberövande
          vare sig det sker offentligt eller privat."
        </p>
        <p xml:id="i-5zpigFKEWyBC4PZizaP18h">
          Ett aktuellt exempel på att frågan om kvinnors skyddsbehov fortfarande
          inte tas i beaktande är en kvinna som flytt från USA med sina
          barn efter att flera gånger blivit hotad till döden och misshandlad
          av sin man. Hon har upprepade gånger sökt skydd på olika orter
          i USA men inte lyckats undkomma mannen och slutligen flytt till
          Sverige där hennes mor bor. Invandringsmyndigheterna har avslagit
          hennes ansökan med hänvisning till att hon kan få skydd i hemlandet.
          Detta trots att det i Migrationsverkets riktlinjer står att: "Statsmaktens
          möjligheter till skydd bör ses utifrån ett realistiskt perspektiv".
          Myndigheterna har även kallat de dödshot som kvinnan utsatts för
          för "trakasserier".
        </p>
        <p xml:id="i-KdUJqgJyZeaPH4YSNra5bG">
          Vilka åtgärder avser statsrådet att vidta för att kvinnors rätt
          till skydd i realiteten tas i beaktande?
        </p>
      </div>
    </body>
  </text>
</TEI>
