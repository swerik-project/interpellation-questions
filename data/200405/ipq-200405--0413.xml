<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0413">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0413</head>
        <author who="i-9beYBFzEh8w1EjPQHXW3mC">Jan-Evert Rådhström</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>blyhagel vid sportskytte</topic>
        <docDate when="2005-02-23">den 23 februari</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10413</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:413 av Jan-Evert Rådhström (m) till statsrådet
          Lena Sommestad om blyhagel vid sportskytte
        </IPQ_title>
      </div>
      <div type="IPQuestionBody">
        <p xml:id="i-2LDQEJv3rAx8JhPotxV8QC">
          Sverige är en framgångsrik nation i skytte, men det kommer tyvärr
          med stor sannolikhet vara svårt att behålla denna position i framtiden.
          Från den 1 januari 2005 är det förbjudet att använda blyhagel
          vid sportskytte. Sveriges skyttar kan nationellt tävla med stålhagel,
          men kommer inte att ha samma förutsättningar vid internationella
          tävlingar.
        </p>
        <p xml:id="i-Fg6GJtAqETiChUkmUbGYbh">
          I dag tvingas svenska skyttar använda stålhagel för träning i
          Sverige medan andra nationaliteter använder blyhagel. För vissa
          skyttar kan stålhagel vara ett fullgott alternativ. Detta beroende
          på vilken skyttegren som är aktuell. För andra är det svårare
          att hävda sig internationellt beroende på att denna gren kräver
          användande av blyhagel. Ett ytterligare stort problem uppstår
          när Sportskytteförbundet ska arrangera landskamper och Sweden
          GP med övriga länder i de olympiska grenarna trap, dubbeltrap
          och skeet. Utländska gäster tävlar och tränar med blyhagel, men
          i och med den nya svenska lagstiftningen kommer många internationella
          skyttar sannolikt att avstå från att tävla i Sverige.
        </p>
        <p xml:id="i-4MCkg5zK7aSZ2dk8aqwkn3">
          Sveriges regelsystem förbjuder i dag våra utländska gäster att
          deltaga i svenska tävlingar om de inte skjuter med stålhagel.
          Även många svenska skyttar är diskriminerade om de satsar på en
          internationell karriär och vill försöka erövra guldmedaljer i
          stora tävlingar såsom OS och VM.
        </p>
        <p xml:id="i-ARuAVydmPUAXiX9pe3FPUL">
          Mot denna bakgrund vill jag ställa följande fråga till statsrådet:
        </p>
        <p xml:id="i-V1WGqGqpy5ho2Ws4ra4j9X">
          Avser statsrådet att omgående arbeta för att dispenser för detta
          skytte införs i syfte att rädda internationellt skytte i Sverige
          och möjligheten för framtida framgångar i de olympiska lerduvegrenarna?
        </p>
      </div>
    </body>
  </text>
</TEI>
