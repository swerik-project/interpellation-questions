<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0442">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0442</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>situationen för företagare som driver egen firma</topic>
        <docDate when="2005-03-04">den 4 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10442</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:442 av Staffan Danielsson (c) till näringsminister
          Thomas Östros om situationen för företagare som driver egen firma
        </IPQ_title>
      </div>
      <div type="IPQuestionBody">
        <p xml:id="i-4hH8bdsi7mgBFoBGpy4b9z">
          I det svåra uppröjningsarbetet efter stormen i Sydsverige behövs
          många skogsarbetare som, utrustade med motorsåg, kan kapa loss
          träden och underlätta maskinernas arbete. Skogshuggarnas insats
          ökar på detta sätt avverkningskapaciteten väsentligt.
        </p>
        <p xml:id="i-V5SZJHURevp1znpAmqq6x1">
          De kollektivavtal som gäller mellan skogsföretagen och arbetskraften
          har tyvärr visat sig kunna tolkas på ett sätt som försvårar att
          skogsarbetare och huggare anlitas. Skogs- och träfacken menar
          att avtalen förbjuder skogsföretag att anlita entreprenörer med
          enskild firma och F-skattsedel. Inte ens tillfälligt med anledning
          av naturkatastrof ska det få vara möjligt att leja lantbrukare
          eller andra vana självverksamma skogsarbetare som bedriver företag
          i denna form.
        </p>
        <p xml:id="i-Gzv9N1e6kCp1ZcPc4o14gj">
          Detta innebär att de alltfler landsbygdsföretagare som driver
          eget företag, och breddar verksamheten för att kunna bo kvar och
          öka inkomsterna, förbjuds att ens tillfälligt arbeta åt skogsföretag
          i akut behov av arbetskraft.
        </p>
        <p xml:id="i-MyceRNkENzEc2bCuDUSvp4">
          Om de däremot bildar ett aktiebolag så äger skogsföretagen plötsligt
          rätt att anlita dem enligt kollektivavtalens bestämmelser. Var
          och en som prövat vet att det är en betydande skillnad på att
          driva enskild firma jämfört med att driva samma verksamhet med
          någon eller några personer som aktiebolag. Aktiebolagsformen är
          både dyrare och krångligare.
        </p>
        <p xml:id="i-RyHFfBC9fMo9tPe56i3a8v">
          Gällande kollektivavtal förhindrar därför erfarna småföretagare
          att göra en insats som snabbare skulle driva fram de stormfällda
          träden ur skogarna. Vill vi värna kollektivavtalens ställning
          och funktion bör de därför harmoniseras med övrig lagstiftning,
          som klart och tydligt fastslår småföretagarens möjlighet att driva
          enskild firma med innehav av F-skattsedel.
        </p>
        <p xml:id="i-JMBAa6kyu2ELFwiJmn1atq">
          Jag anser att det är olyckligt ifall kollektivavtalen diskriminerar
          en legitim företagsform samtidigt som det slår undan benen för
          småföretagare på landsbygden.
        </p>
        <p xml:id="i-VrWRNXQLwuWNsTEAzyAort">
          Min fråga till ministern är därför:
        </p>
        <p xml:id="i-6uj2XWBdhWicnHsaWKAxoQ">
          Vad avser ministern att göra för att uppmärksamma arbetsmarknadens
          parter på problemet med diskriminering av företagare som driver
          enskild firma?
        </p>
      </div>
    </body>
  </text>
</TEI>
