<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0652">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0652</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>brottsoffers rättigheter</topic>
        <docDate when="2005-05-23">den 23 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10652</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:652 av Hillevi Engström (m) till justitieminister
          Thomas Bodström om brottsoffers rättigheter
        </IPQ_title>
      </div>
      <div type="IPQuestionBody">
        <p xml:id="i-EVbmmFXDBuCNud8r3RA9Fi">
          Våldbrotten ökar i Sverige; offren för meningslöst och grovt
          våld ökar. Rädslan att utsättas för brott begränsar människors
          frihet och kan ofta innebära att man avstår från att göra det
          man skulle vilja. Värst utsatta är de som redan lever under svåra
          omständigheter: Människor som befinner sig i ett utanförskap och
          saknar fast förankring i samhället.
        </p>
        <p xml:id="i-QyXJwGFiq1dZzjSpR8r7Tf">
          Våldets orsaker är många och måste angripas på bred front. Människor
          behöver känna sig behövda och sedda. Samtidigt som justitieministern
          i alla sammanhang berättar om satsningar och hävdar att antalet
          poliser har ökat fortsätter det meningslösa våldet att breda ut
          sig. Ingenting har förändrats.
        </p>
        <p xml:id="i-MpzthXhTFEt1PqdgtpSeER">
          När någon blivit utsatt för ett brott ska samhällets skyddsnät
          vara starkt och gediget. Oavsett var i landet ett brott inträffar
          och oavsett vem brottsoffret är ska bemötandet vara professionellt.
          Så är det inte i dag. Har ett brottsoffer tur att möta en polis
          som har tid, engagemang, empati och kunskap blir bemötandet ofta
          väldigt bra. Gott bemötande och hög kompetens ökar möjligheten
          till att brottet kan klaras upp. Men dessvärre är det bara ett
          fåtal brott som leder till en fällande dom.
        </p>
        <p xml:id="i-LJ2erXjsx5drsrcptcbu6N">
          En stärkande åtgärd för ett brottsoffer är möjligheten att få
          ett eget juridiskt biträde @ målsägandebiträde @ under förundersökning
          och rättegång. Det har sedan lagen infördes 1988 varit av avgörande
          betydelse för att stärka brottsoffrens ställning. Det ökar möjligheten
          att få hjälp och stöd, samt att få juridiskt biträde i skadeståndstalan.
          Successivt har möjligheten till målsägandebiträde kommit att utökas
          till att i dag gälla alla brott på vilka fängelse kan följa, om
          det finns ett behov av det utifrån målsägarens förhållanden.
        </p>
        <p xml:id="i-8nC7NJSXvdKkjC3TCkP7s8">
          Detta vill nu regeringen ändra på. Regeringen har tillsatt en
          utredning i syfte att göra en översyn av lagen (1988:609) om målsägandebiträde.
          Regeringen menar i utredningsdirektiven att uppgiften att ge stöd
          till brottsoffret även åvilar stödperson och att skadeståndsprocessen
          även åvilar åklagaren. Regeringen menar också att målsägaren vid
          huvudförhandling i stället kan åtföljas av en stödperson.
        </p>
        <p xml:id="i-SbuTkKYhELZfsHqDCLaamY">
          Det är svårt att tolka detta på annat sätt än att regeringen
          nu vill inskränka rätten för målsägare att få ett målsägandebiträde.
          Utredaren har ett tydligt uppdrag, nämligen att lagens tillämpning
          inte ska utökas.
        </p>
        <p xml:id="i-G1rQT83r7NWS2kJPTnhH9z">
          Vilka åtgärder ämnar justitieministern vidta för att stärka brottsoffers
          rättigheter samt tillgodose deras behov av kurativa insatser i
          rättsprocessen även framgent?
        </p>
      </div>
    </body>
  </text>
</TEI>
