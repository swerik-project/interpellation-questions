<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0525">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0525</head>
        <author who="i-W6BJ44rcZjp5pD28NhHrCf">Gunnar Axén</author>
        <recipient who="i-9fdWbFK67588CD12XaNZBq">Sven-Erik Österberg</recipient>
        <topic>utjämningssystemet inom LSS</topic>
        <docDate when="2005-04-19">den 19 april</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10525</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:525 av Gunnar Axén (m) till statsrådet
          Sven-Erik Österberg om utjämningssystemet inom LSS
        </IPQ_title>
      </div>
      <div type="IPQuestionBody">
        <p xml:id="i-BbKkzy2YPcTn2HfisgHH1S">
          Den 1 mars 2004 infördes ett utjämningssystem mellan olika kommuner
          för kostnader för insatser inom LSS, lagen om stöd och service
          för funktionshindrade. Innan det nya systemet var det den kommun
          personen kom ifrån som var ansvarig för kostnaderna, oavsett var
          personerna valde att få sina insatser. I flera fall har kommuner
          som tidigare betalat för LSS-platsen nu sagt upp sina avtal, vilket
          leder till att de kommuner i vilka verksamheten bedrivs nu står
          med hela kostnaden. Det nya systemet ersätter dock inte den mottagande
          kommunen med hela kostnaden.
        </p>
        <p xml:id="i-34cGfG4Wewn9JLtkQ1V7qX">
          Detta leder till den orimliga konsekvensen att kommuner som tidigt
          satsat på högkvalitativ vård för dessa personer nu är de som straffas
          ekonomiskt. Det riskerar på sikt också leda till att kommuner
          i framtiden inte satsar på vård för personer som har rätt till
          stöd enligt LSS. Ett sådant system är inte acceptabelt. Det är
          också cyniskt och omänskligt att de personer som har störst behov
          av stöd i samhället reduceras till spelkort i ett kommunalekonomiskt
          svartepetterspel.
        </p>
        <p xml:id="i-GhRzirPJNcwLi1TCgzvzNr">
          På Mo gård i Finspång kostar en vårdplats i snitt mellan 4 000
          och 5 000 kr per dygn. Trots detta får Finspångs kommun bara ersättning
          med 2 000 kr per dygn enligt utjämningssystemet för LSS. Detta
          gör att Finspångs kommun får ekonomiska problem samtidigt som
          någon annan kommun sparar motsvarande pengar. Det är orimligt.
          Orimligt för Finspångs kommun, men framför allt orimligt för de
          personer som har rätt till vård och assistans och som nu riskerar
          att hamna i kläm då kommuner ställs mot varandra. För en liten
          kommun som Finspång rör det sig dessutom om mycket stora pengar.
        </p>
        <p xml:id="i-6j54SUTzRTueG2S19QW98i">
          Det är också viktigt att värna valfriheten för de personer som
          har rätt till stöd enligt LSS. Med det nya utjämningssystemet,
          där mottagande kommuner riskerar att förlora stora pengar, riskerar
          utbudet av service och därmed valfriheten att minska.
        </p>
        <p xml:id="i-EyuPjd26Pfmf8RJ9AQBpNB">
          Sedan 1999 har insatserna enligt LSS, lagen om stöd och service,
          ökat med 17 %, visar Socialstyrelsens årliga lägesrapport om handikappomsorgen.
          År 2003 tilldelades ungefär 48 000 personer insatser av olika
          slag enligt LSS och 21 000 fick hjälp enligt socialtjänstlagen.
        </p>
        <p xml:id="i-EkfuFiJXyFKiTCXWQY5FLB">
          Socialminister Berit Andnor skriver i Norrköpings Tidningar den
          17 december 2004 att: "Personer med omfattande funktionshinder
          har samma rätt som alla andra att bestämma vilken kommun de vill
          vara bosatta i. De ska inte godtyckligt behöva skyfflas mellan
          kommuner." Jag kan inte annat än hålla med. Samtidigt har regeringen
          skapat ett system där personer just "skyfflas mellan kommuner".
        </p>
        <p xml:id="i-W4oN61FHVs3gHoSa13s34S">
          Jag ställde en fråga till Sven-Erik Österberg den 2 november
          förra året angående det nya systemet. Svaret var att statsrådet
          inte hade några planer på förändringar av den nya ordningen. Samtidigt
          hänvisar statsrådet till en interpellationsdebatt (interpellation
          2004/05:2) med ett annat statsråd. Några konkreta förslag finns
          inte i utdraget från den debatten.
        </p>
        <p xml:id="i-GNAnbq5sHs9BWbH1nWKGkW">
          Det går inte att förneka de konsekvenser som förändringarna av
          reglerna för LSS fått för kommuner som till exempel Finspång.
        </p>
        <p xml:id="i-87JpmVVaW27itYURvqeB5D">
          Mina frågor till statsrådet är därför:
        </p>
        <p xml:id="i-2k66LmNrLK2v1VzPcj11Wi">
          1. Vilka konkreta åtgärder avser statsrådet att vidta för att
          förändra utjämningssystemet inom LSS så att kommuner ska kunna
          få ersättning för hela kostnaden för platser inom LSS?
        </p>
        <p xml:id="i-UyXsb7xxoAYgg44oTc3QP8">
          2. Vilka konkreta åtgärder avser statsrådet att vidta för att
          antalet platser inom LSS inte ska minska på grund av att kommunerna
          är rädda för att få ett stort kostnadsansvar?
        </p>
      </div>
    </body>
  </text>
</TEI>
