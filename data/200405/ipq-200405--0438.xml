<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0438">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0438</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>fastighetstaxeringen</topic>
        <docDate when="2005-03-04">den 4 mars</docDate>
        <status when="2005-05-24" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10438</external_id>
        <debate>
          <turn when="2005-05-24 14:59:10" duration="223">Pär Nuder (S)</turn>
          <turn when="2005-05-24 15:02:49" duration="254">Jörgen Johansson (C)</turn>
          <turn when="2005-05-24 15:07:00" duration="188">Lennart Hedquist (M)</turn>
          <turn when="2005-05-24 15:10:05" duration="242">Pär Nuder (S)</turn>
          <turn when="2005-05-24 15:14:03" duration="188">Jörgen Johansson (C)</turn>
          <turn when="2005-05-24 15:17:07" duration="161">Lennart Hedquist (M)</turn>
          <turn when="2005-05-24 15:19:44" duration="152">Pär Nuder (S)</turn>
          <turn when="2005-05-24 15:22:13" duration="112">Jörgen Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:438 av Jörgen Johansson (c) till finansminister
          Pär Nuder om fastighetstaxeringen
        </IPQ_title>
      </div>
      <div type="IPQuestionBody">
        <p xml:id="i-QShp9njtGAFLvVEtkaxSEd">
          För att ett samhälle ska kunna klassas som rättssäkert finns
          det ett antal anständighetskrav, varav ett flertal rör området
          för beskattning. Medborgare har rätt att veta varför beskattning
          sker, hur mycket skatten är och hur mycket den kommer att öka.
          Vidare ska systemet vara begripligt, bygga på objektiva variabler
          och vid oklarheter ska det finnas möjlighet att få beslutet prövat
          av högre instanser.
        </p>
        <p xml:id="i-CgH9ENDnddPdzHh2H8j82Z">
          Det svenska systemet för taxering av fastigheter är tack vare
          dess nuvarande konstruktion en manual för hur man kan göra ett
          skattesystem rättsosäkert, med godtyckliga beslut som en vital
          princip.
        </p>
        <p xml:id="i-VScBic5mgcLY3sKgHEPaZD">
          Den nuvarande ordningen med fastigheter indelade i värdeområden
          som nivåsätts från ett medelvärde av genomförda förvärv är ohållbar.
          Systemet bygger på att Skatteverket ska gallra ut de förvärv som
          inte anses representativa. I praktiken leder förfaringssättet
          till att taxeringsvärden ökar kraftigt, framför allt i vissa attraktiva
          lägen. Systemet bygger dessutom på ett godtyckligt förfarande
          vid bedömningen om ett förvärv ska anses som representativt eller
          ej. Det stora antalet värdeområden gör att det i varje område
          inte kommer att finnas ett tillräckligt stort antal förvärv för
          att få till stånd ett rättvisande statistiskt underlag. Jag menar
          att en minskning av antalet värdeområden skulle kunna vara ett
          första steg till att minska godtycket inom fastighetstaxeringen.
        </p>
        <p xml:id="i-PK7ThsZuapjgrHDboMMNY9">
          Ett av de senaste exemplen i raden av orimliga bedömningar är
          fastighetstaxeringen på Käringön i Bohuslän som har varit föremål
          för rättslig prövning. En fastighet med 58 kvadratmeter stor boyta
          och en lika stor tomt med tidigt 1800-tal som byggnadsår utan
          sjöutsikt fick ett taxeringsvärde på hisnande 2 478 000 kr, vilket
          gör att Skatteverket inbillar sig att marknadsvärdet är drygt
          3,3 miljoner kronor då taxeringsvärdet ska utgöra 75 % av saluvärdet!
          Efter överklagan har Skatteverket sänkt taxeringsvärdet till 1,5
          miljoner kronor. Denna historia är långt ifrån unik och är ett
          tecken på att systemet behöver reformeras i grunden, i syfte att
          skapa en fastighetstaxering som upplevs som rimlig, rättvis och
          förutsägbar.
        </p>
        <p xml:id="i-2sb4DKEpyNzU5DvJXoU5Ja">
          Med anledning av ovanstående vill jag fråga finansministern:
        </p>
        <p xml:id="i-LAZCkCVzR66WqvHLdCWSb6">
          1. Är finansministern beredd att överväga en minskning av antalet
          värdeområden inom fastighetstaxeringen för att göra systemet mindre
          godtyckligt?
        </p>
        <p xml:id="i-Fr9gChCHCchZs95LdAoNnm">
          2. Vilka andra åtgärder avser finansministern att vidta för att
          öka rättssäkerheten och minska godtycket inom fastighetstaxeringen?
        </p>
      </div>
    </body>
  </text>
</TEI>
