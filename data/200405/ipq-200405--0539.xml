<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0539">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0539</head>
        <author who="i-9LE4uwYS8LySpZjtTwxjti">Heli Berg</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>jämställdheten och sexuella trakasserier inom försvaret</topic>
        <docDate when="2005-04-20">den 20 april</docDate>
        <status when="2005-05-09" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10539</external_id>
        <debate>
          <turn when="2005-05-09 14:39:45" duration="290">Leni Björklund (S)</turn>
          <turn when="2005-05-09 14:44:31" duration="232">Heli Berg (Fp)</turn>
          <turn when="2005-05-09 14:48:19" duration="200">Leni Björklund (S)</turn>
          <turn when="2005-05-09 14:51:36" duration="140">Heli Berg (Fp)</turn>
          <turn when="2005-05-09 14:53:53" duration="236">Leni Björklund (S)</turn>
          <turn when="2005-05-09 14:57:46" duration="143">Heli Berg (Fp)</turn>
          <turn when="2005-05-09 15:00:05" duration="32340">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:539 av Heli Berg (fp) till försvarsminister
          Leni Björklund om jämställdheten och sexuella trakasserier inom
          försvaret
        </IPQ_title>
      </div>
      <div type="IPQuestionBody">
        <p xml:id="i-CPUTC42j1dSTMm98M92pQy">
          Sverige kan skryta med att ha uppnått jämställdhet på många områden,
          men inte inom försvaret. Försvaret är fortfarande i stor utsträckning
          en extremt manlig miljö. Fortfarande lever attityder och traditioner
          kvar som grundlades när försvaret uteslutande inbegrep män. I
          försvaret vidmakthålls gamla värderingar som är strukturellt grundade.
          Dessa tar sig inte sällan uttryck i trakasserier och diskriminerande
          behandling.
        </p>
        <p xml:id="i-N3x25AcyDiRwTWgi4Re6vP">
          Jämställdhetsarbetet inom försvaret går trögt. Ambitionen finns,
          men det räcker inte. Allvarliga problem som diskriminering, till
          exempel genom löneskillnader, illustrerar det akuta behovet av
          att omsätta regeringens och Försvarsmaktens vackra ord om jämställdhet
          till konkret handling. Bland annat har Försvarsmakten fått i uppdrag
          av regeringen att upprätta strategier för att främja jämställdhet,
          öka mångfalden och för att skapa en miljö där alla individer,
          oavsett kön, ges samma möjligheter och goda bemötande. Trots goda
          föresatser ser verkligheten annorlunda ut.
        </p>
        <p xml:id="i-8xr7sRSUG4zj6mhCrou8GG">
          Som en följd av försvarsbeslutet 2004 minskar också antalet kvinnor
          inom försvaret. Dessutom leder besparingarna till att resurserna
          för jämställdhetsarbetet inom Försvarsmakten blir betydligt mindre.
          Sammantaget betyder detta naturligtvis att arbetet för jämställdhet
          inom försvaret försvåras betydligt. Färre kvinnor inom försvaret
          betyder också att den gamla strukturen vidmakthålls.
        </p>
        <p xml:id="i-Tgg2Y7EmKYi6n31YyBbqXE">
          Försvaret hotas dessutom av vite på 750 000 kr för att det inte
          lever upp till jämställdhetslagen. JämO menar att försvaret inte
          klarar lagens krav på lönekartläggning och analys av löneskillnader
          mellan kvinnor och män. Frågan hänger intimt samman med att försvaret
          fortfarande inte har presenterat en handlingsplan för jämställda
          löner, trots att man enligt JämO fått anstånd i hela två år.
        </p>
        <p xml:id="i-JYgdxrQCQ87ABjd8x2xD7n">
          Folkpartiet liberalerna menar att det är av stor vikt att Sverige
          har ett jämställt försvar. Ett av hindren på vägen är förekomsten
          av sexuella trakasserier. 2002 angav 47 % av de kvinnliga officerarna
          att de någon gång känt sig sexuellt trakasserade, alltså närmare
          hälften. Undersökningen visar också att kvinnors beslut att lämna
          Försvarsmakten ofta hänger ihop med att de blivit utsatta för
          trakasserier eller den allmänna förekomsten av trakasserier. Fall
          av sexuella trakasserier inom försvaret tycks alltid vara aktuella,
          senast fallen med de båda officerarna som anmälts för sextrakasserier
          på en kadettbal. Trots anmälan har en av officerarna endast fått
          ledigt, och inte avstängts från sin tjänst.
        </p>
        <p xml:id="i-US66JFT3Xz3VS95H6dX5FT">
          Sexuella trakasserier ska anmälas till förbandschefen som vid
          kännedom ska göra en utredning och sedan anmäla saken till Försvarets
          personalansvarsnämnd. Ofta görs emellertid ingen anmälan till
          nämnden. En orsak är ofta inställningen bland förbandscheferna
          om att saken bäst sköts internt, följden blir att många fall av
          sexuella trakasserier tystas ned.
        </p>
        <p xml:id="i-HvDBFEMmBeQk9auPTajg6m">
          En annan orsak är rädsla hos den som utsätts. Ett offentliggörande
          av problemet leder ofta till att situationen blir värre för den
          enskilde. Folkpartiet liberalerna menar därför att det organisatoriska
          stödet kring dem som drabbas måste förbättras, så att det finns
          en trygghet i att kunna anmäla sin förövare.
        </p>
        <p xml:id="i-KKDKtuLMskP3jtnQ4Stu8w">
          Trots att det är så många som känner sig utsatta, anmäls bara
          ett fåtal fall per år av sexuella trakasserier till Försvarets
          personalansvarsnämnd. Detta är naturligtvis ett uttryck för att
          organisationen inte fungerar och att Försvarsmakten uppenbarligen
          inte tar problemet med sexuella trakasserier och diskriminering
          av kvinnor på allvar.
        </p>
        <p xml:id="i-SHrhT8cf1tyY9XMzTp8aU1">
          Personalansvarsnämnden har endast skyldighet att polisanmäla
          sexuella trakasserier i de fall där de är ett resultat av tjänstefel
          i myndighetsutövning och då man bedömer att påföljden skulle bli
          fängelse. Folkpartiet liberalerna menar att det är av stor vikt
          att de fall som kommer till nämndens kännedom och som bedöms vara
          sexuella trakasserier ska polisanmälas, oavsett bedömd påföljd.
        </p>
        <p xml:id="i-B6uq5km4sQvAzW7QLUikHp">
          Mot bakgrund av det ovan sagda önskar jag ställa följande frågor
          till försvarsministern:
        </p>
        <p xml:id="i-PXX6SdoBgZtvwV9tToHdGB">
          1. Avser försvarsministern att vidta några åtgärder för att motverka
          löneskillnader i försvaret mellan kvinnor och män, exempelvis
          arbeta för att Försvarsmakten ska upprätta en handlingsplan för
          jämställda löner?
        </p>
        <p xml:id="i-LaNSqD7HFKrSSiQFdCFjZe">
          2. Vilka åtgärder avser försvarsministern att vidta för att jämställdhetsarbetet
          i försvaret inte ska bli lidande till följd av besparingar i försvarsbeslutet
          2004?
        </p>
        <p xml:id="i-XgVTPPAqXXjiGKyaWaM4Lp">
          3. Vilka åtgärder avser försvarsministern att vidta för att förbättra
          det organisatoriska stödet kring den som utsätts för sexuella
          trakasserier?
        </p>
        <p xml:id="i-XrMJDdTs4mLW4L2taitKmr">
          4. Vilka åtgärder avser försvarsministern att vidta för att alla
          fall av sexuella trakasserier som kommer till personalansvarsnämndens
          kännedom ska polisanmälas?
        </p>
      </div>
    </body>
  </text>
</TEI>
