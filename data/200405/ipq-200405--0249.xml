<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0249">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0249</head>
        <author who="i-Q6T8pKy9pERdSQEuTcARyR">Lotta Hedström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>EU och bilaterala handelsavtal med länder i Afrika, Västindien och Stillahavsområdet</topic>
        <docDate when="2004-12-09">den 9 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10249</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:249 av Lotta Hedström (mp) till näringsminister
          Thomas Östros om EU och bilaterala handelsavtal med länder i Afrika,
          Karibien och Stilla havet
        </IPQ_title>
      </div>
      <div type="IPQuestionBody">
        <p xml:id="i-BEFaSQ3QixmFqWKEVuSEBw">
          EU förhandlar sedan september 2002 med 77 AKS-länder (Afrika,
          Karibien och Stilla havet) om bilaterala handelsavtal kallade
          Economic Partnership Agreements (EPA).
        </p>
        <p xml:id="i-UKdtrJhS9MPnHuVvmhsMn4">
          Förhandlingarna som löper parallellt med förhandlingarna i WTO
          är betydligt mer långtgående än den konsensus som finns inom världshandelsorganisationen
          och än mer långtgående än de tidigare samarbetsavtal som fanns
          mellan EU och dessa länder.
        </p>
        <p xml:id="i-AcWz4JJz5MGdk1TnZXLvD1">
          Det finns flera problem med de pågående förhandlingarna. För
          det första kommer det i praktiken att handla om ett relativt ensidigt
          öppnande av utvecklingsländernas marknader för EU:s produkter.
          Tidigare skyddade marknader kommer, efter en mycket kort anpassningsperiod,
          att utsättas för stenhård konkurrens vilket i vissa fall kommer
          att kunna leda till avindustrialisering.
        </p>
        <p xml:id="i-XJvfh3KWvptvXEUK32uccK">
          Inför det senaste toppmötet i Maputo, Moçambique, lanserade en
          stor grupp frivilligorganisationer från både Europa och AKS-länderna
          (Afrika, Karibien och Stilla havet) ett upprop, i dag underskrivet
          av 126 olika organisationer. Budskapet är att dessa EPA i grunden
          måste förändras för att kunna gynna en hållbar och rättvis utveckling.
          Organisationerna kritiserar bland annat avtalens alltför ensidiga
          fokus på avregleringar, som ofta leder till minskat politiskt
          utrymme.
        </p>
        <p xml:id="i-M55vogPmTnG2HKAfyQbNR3">
          Dessa riskerar att allvarligt försvåra en effektiv fattigdomsbekämpning.
          Risken är stor att det nationella näringslivet och det lokala
          jordbruket i stället slås ut.
        </p>
        <p xml:id="i-MF8re8w5imyhm68iMrEC1Z">
          Det europeiska nätverket Eurostep lade tidigare i vår fram en
          rapport tillsammans med fem parter från syd. Undersökningen, som
          gjorts i fem olika länder av fem olika forskare, tar upp troliga
          konsekvenser av EPA i den form EU nu driver och ger stöd för oro.
          Jamaicas och Dominikanska republikens mjölkbönder hotas av utslagning
          tillsammans med tusentals kycklingproducenter i Kamerun. 75 %
          av Ghanas industri riskerar att slås ut helt. I Benin är det framför
          allt bomullsproduktionen som är i farozonen.
        </p>
        <p xml:id="i-8gToXymKQLra6YQ6sYGHDk">
          40 av de totalt 78 länder som ingår i AKS-gruppen tillhör de
          minst utvecklade och många menar att deras företag och bönder
          inte klarar av fullskalig konkurrens från europeiska storföretag.
          Om dessa länder ska kunna få en hållbar ekonomisk tillväxt krävs
          ett eget näringsliv och ett livskraftigt jordbruk som kan driva
          den utvecklingen.
        </p>
        <p xml:id="i-8MBEDvndy5EbC8xF21jZHf">
          Med anledning av det som anförts ovan undrar jag:
        </p>
        <p xml:id="i-YbbC6GAQPm7XRKph3ksVxx">
          Avser ministern att driva att EU ska acceptera icke ömsesidiga,
          assymetriska, avtal vilka innebär att AKS-länderna under den tid
          som behövs, får skydda sina inre marknader mer än EU?
        </p>
        <p xml:id="i-Tw88YvrRcnKvfpmfxfTVdH">
          Avser ministern att inom EU inom ramen för EPA driva utelämnande
          investeringsregler, konkurrensregler och andra områden där utvecklingsländerna
          motsätter sig förhandlingar inom WTO?
        </p>
        <p xml:id="i-HLRUxuRCXt27UXs3d8xQNx">
          Avser ministern att driva att EU arbetar för EPA som inte går
          längre när det gäller patentskydd och avregleringar av tjänstesektorn,
          än vad som förhandlats fram inom WTO?
        </p>
      </div>
    </body>
  </text>
</TEI>
