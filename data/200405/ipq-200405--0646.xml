<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0646">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0646</head>
        <author who="i-PsSysCdjrkuVBAo163T4KM">Johnny Gylling</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>EU-regler vid utbyggnad av kommunala stadsnät</topic>
        <docDate when="2005-05-23">den 23 maj</docDate>
        <status when="2005-06-08" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10646</external_id>
        <debate>
          <turn when="2005-06-08 12:04:49" duration="184">Ulrica Messing (S)</turn>
          <turn when="2005-06-08 12:07:50" duration="246">Johnny Gylling (Kd)</turn>
          <turn when="2005-06-08 12:11:52" duration="196">Ulrica Messing (S)</turn>
          <turn when="2005-06-08 12:15:04" duration="141">Johnny Gylling (Kd)</turn>
          <turn when="2005-06-08 12:17:21" duration="172">Ulrica Messing (S)</turn>
          <turn when="2005-06-08 12:20:10" duration="114">Johnny Gylling (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:646 av Johnny Gylling (kd) till statsrådet
          Ulrica Messing om EU-regler vid utbyggnad av kommunala stadsnät
        </IPQ_title>
      </div>
      <div type="IPQuestionBody">
        <p xml:id="i-ARHRoLafPTcFzKLhrbD4Qt">
          EU-kommissionen meddelade i november 2004 att man godkänt offentlig
          finansiering av bredbandsutbyggnad i Frankrike och Storbritannien
          som icke varande statsstöd. Kommissionen ansåg att viss utbyggnad
          av bredbandsnät är av sådan karaktär att offentlig finansiering
          kan anses berättigad. Det förutsätter dock att ett antal kriterier
          är uppfyllda för att inte snedvrida konkurrensen på området:
        </p>
        <p xml:id="i-Ay7JxnTkcibMcAnukE5ZVJ">
          Jag konstaterar att kommissionen är förhållandevis tydlig i vad
          man anser vara "Service of General Economic Interest" och vad
          som därmed motiverar en offentlig finansiering av bredband.
        </p>
        <p xml:id="i-PqpUZHphn8noji72nQhE3W">
          Det finns tydliga paralleller mellan EU-kommissionens beslut
          och den pågående debatten i Sverige kring den subventionerade
          utbyggnaden av kommunala stadsnät. Dessa stadsnät byggs inte sällan
          parallellt med befintliga nät i tätorter. Man kan dessutom se
          en trend mot en ökad vilja hos stadsnätsbolagen att klättra längre
          upp i värdekedjan och erbjuda slutkunderna tjänster av olika slag.
          Stadsnätens val av teknik kan också få effekten att konkurrerande
          operatörer utestängs. Som exempel kan nämnas att det inte är tekniskt
          möjligt för flera operatörer att samtidigt distribuera så kallad
          IP-TV till ett och samma hushåll. Dessa förhållanden kan knappast
          anses stå i överensstämmelse med EU-kommissionens kriterier för
          godkännande av offentligt finansierad bredbandsutbyggnad.
        </p>
        <p xml:id="i-ifGhsE1ix2cfSjkf1tkSR">
          Jag ser en risk i att olika kommuner aktivt tar plats på en marknad
          som redan är under utveckling och där ett antal kommersiella aktörer
          konkurrerar om att få leverera bredbandstjänster. Det finns också
          kommuner med kommunala elnätsbolag som använder dessa bolag för
          att också etablera televerksamhet med utgångspunkt i de monopol
          som finns inom elnätsområdet. Jag ifrågasätter om det verkligen
          ligger i det kommunala uppdraget att bygga parallella bredbandsnät
          och med hjälp av subventioner konkurrera med de kommersiella aktörerna.
        </p>
        <p xml:id="i-YY8sDEH3QaNS23NNqd91ti">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-PYBfugzXfDTF55yEBhr5Lt">
          Vilka åtgärder avser statsrådet att vidta för att utbyggnaden
          av kommunala stadsnät i Sverige ska uppfylla EU-kommissionens
          kriterier om konkurrensregler enligt SGEI?
        </p>
        <p xml:id="i-BEWBVudMDwKjvrEJ7tg6bj">
          Vilka åtgärder avser statsrådet att vidta för att garantera en
          konkurrensneutral utbyggnad av bredbandsnätet i Sverige?
        </p>
      </div>
    </body>
  </text>
</TEI>
