<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0016">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0016</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>likvärdighet i förskolan</topic>
        <docDate when="2004-09-20">den 20 september</docDate>
        <status when="2004-09-30" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS1016</external_id>
        <debate>
          <turn when="2004-09-30 12:59:49" duration="203">Lena Hallengren (S)</turn>
          <turn when="2004-09-30 13:03:09" duration="221">Christer Nylander (Fp)</turn>
          <turn when="2004-09-30 13:06:46" duration="177">Lena Hallengren (S)</turn>
          <turn when="2004-09-30 13:09:40" duration="253">Christer Nylander (Fp)</turn>
          <turn when="2004-09-30 13:13:49" duration="160">Lena Hallengren (S)</turn>
          <turn when="2004-09-30 13:16:25" duration="130">Christer Nylander (Fp)</turn>
          <turn when="2004-09-30 13:18:32" duration="2550">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:16 av Christer Nylander (fp) till statsrådet
          Lena Hallengren om likvärdighet i förskolan
        </IPQ_title>
      </div>
      <div type="IPQuestionBody">
        <p xml:id="i-ELJRg6LULCmPt47n84LZQv">
          I skollagen 2 § slås fast att "utbildningen skall inom varje
          skolform vara likvärdig, varhelst den anordnas i landet". Kommunerna
          äger förvisso rätt att avgöra vilka förutsättningar och resurser
          man ger förskolorna, men skollagen stipulerar tydligt att barnen
          ska få likvärdiga pedagogiska möjligheter och likvärdiga chanser
          att finna trygghet i förskolan.
        </p>
        <p xml:id="i-TvDQXJgS5xrFGvZFcFqeoV">
          Enligt Skolverkets Jämförelsetal om förskoleverksamhet, skolbarnsomsorg,
          skola och vuxenutbildning är skillnaderna mellan hur mycket olika
          kommuner satsar på förskolan mycket stora.
        </p>
        <p xml:id="i-WyariKzvnxxaWr6ymghXF5">
          Den kommun som satsar mest ger förskolan 135 000 per inskrivet
          barn medan den kommun som satsar minst ger mindre än hälften,
          eller 64 000. Det skiljer alltså 71 000 kr per barn mellan den
          kommun i Sverige som satsar mest på barnen och den som satsar
          minst. Även om man rensar totalkostnaderna från lokalkostnader
          kvarstår de stora skillnaderna.
        </p>
        <p xml:id="i-Hy5YjcRoUGD3PDeu2XGX4R">
          Differensen i resurser lyser också igenom när man studerar personaltätheten.
          I en kommun kan det vara tre barn per vuxen medan det i en annan
          kan vara nio barn per vuxen. På motsvarande sätt kan man se mycket
          stora skillnader mellan olika kommuners genomsnittliga storlek
          på barngrupperna.
        </p>
        <p xml:id="i-5KEWXkTsp6H9jbs86cCNEE">
          Men det är inte bara när man jämför resurser som likvärdigheten
          kan ifrågasättas. Skolverkets studier visar att det finns tydliga
          skillnader vilken chans till vidareutbildning personalen ges,
          hur läroplanen implementeras etcetera.
        </p>
        <p xml:id="i-PjYFh7wEjFzD94fAqQdh3Z">
          Även kommunernas förmåga att erbjuda plats i barnomsorgen skiftar.
          Nyligen kritiserade Justitieombudsmannen Malmö kommun för att
          man låtit en förälder med behov av förskoleplats för sitt barn
          vänta sju månader.
        </p>
        <p xml:id="i-XhHksev476UESMNqt5961D">
          Sammantaget ger detta en bild av ett Sverige med mycket stora
          skillnader i förskolans kvalitet. Skillnader finns både mellan
          kommuner och inom kommuner.
        </p>
        <p xml:id="i-CMS8MfnJNypK2KSaxaVs22">
          Förskolan är för många barn ett viktigt första steg i det offentliga
          utbildningsväsendet. En bra förskola kan ge barnen större chans
          att klara skolans pedagogiska mål och ge ett bra stöd för den
          personliga och sociala utvecklingen. De orimligt stora skillnaderna
          mellan olika kommuners förmåga att prioritera förskolan som beskrivs
          ovan innebär att likvärdigheten satts på undantag. I praktiken
          bestäms ett barns chans till utveckling, kunskap och trygghet
          till stor del av i vilken kommun han eller hon är född.
        </p>
        <p xml:id="i-4UnQ4hHezGx3j29aQ6VnkX">
          Med anledning av vad som ovan anförs vill jag ställa följande
          frågor till statsrådet:
        </p>
        <p xml:id="i-LCmgQUvVe3TgYNDjEryEaf">
          1. Vilka åtgärder avser statsrådet att vidta för att säkra likvärdigheten
          i förskolan?
        </p>
        <p xml:id="i-WUtVsn7KNAsjKVyENUNCm1">
          2. Avser statsrådet att förtydliga innehållet i skollagens bestämmelser
          om likvärdighet i förskolan?
        </p>
      </div>
    </body>
  </text>
</TEI>
