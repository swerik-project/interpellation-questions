<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0072">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0072</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>upprustning av psykiatrin</topic>
        <docDate when="2004-10-22">den 22 oktober</docDate>
        <status when="2004-11-11" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1072</external_id>
        <debate>
          <turn when="2004-11-11 16:28:17" duration="300">Ylva Johansson (S)</turn>
          <turn when="2004-11-11 16:33:13" duration="248">Chatrine Pålsson (Kd)</turn>
          <turn when="2004-11-11 16:37:17" duration="170">Gunnar Nordmark (Fp)</turn>
          <turn when="2004-11-11 16:40:03" duration="264">Cristina Husmark Pehrsso (M)</turn>
          <turn when="2004-11-11 16:44:20" duration="255">Erik Ullenhag (Fp)</turn>
          <turn when="2004-11-11 16:48:32" duration="261">Ylva Johansson (S)</turn>
          <turn when="2004-11-11 16:52:47" duration="223">Chatrine Pålsson (Kd)</turn>
          <turn when="2004-11-11 16:56:27" duration="82">Gunnar Nordmark (Fp)</turn>
          <turn when="2004-11-11 16:57:45" duration="232">Cristina Husmark Pehrsso (M)</turn>
          <turn when="2004-11-11 17:01:30" duration="124">Erik Ullenhag (Fp)</turn>
          <turn when="2004-11-11 17:03:28" duration="241">Ylva Johansson (S)</turn>
          <turn when="2004-11-11 17:07:25" duration="134">Chatrine Pålsson (Kd)</turn>
          <turn when="2004-11-11 17:09:35" duration="30">Gunnar Nordmark (Fp)</turn>
          <turn when="2004-11-11 17:10:01" duration="138">Cristina Husmark Pehrsso (M)</turn>
          <turn when="2004-11-11 17:12:13" duration="122">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:72 av Chatrine Pålsson (kd) till statsrådet
          Ylva Johansson om upprustning av psykiatrin
        </IPQ_title>
      </div>
      <div type="IPQuestionBody">
        <p xml:id="i-L1THKDLzjMAWvBtQtQoY9z">
          Bristerna inom den psykiatriska vården i Sverige har debatterats
          häftigt under 2003 och 2004. Ett antal brutala våldsbrott har
          fäst uppmärksamheten på de stora grupper av psykiskt sjuka människor
          som inte får vård och i vissa fall tillåts utgöra en fara för
          sig själva och andra.
        </p>
        <p xml:id="i-4cG7DeuTgJGF4o28nYwACg">
          Enligt professor Sten Levander får inte 80 % av de psykiskt sjuka
          den vård de behöver. Samtidigt ökar antalet psykiskt sjuka personer
          i samhället. Men trots uppmärksamheten kring bristerna inom psykiatrin
          kan man konstatera att besparingar och indragningar fortsätter.
          Mellan 2002 och 2003 försvann ytterligare 289 slutenvårdsplatser.
        </p>
        <p xml:id="i-3vjjSnNeZ45JorEpWjporG">
          Den socialdemokratiska regeringens handlingsförlamning och kommunsektorns
          tilltagande resursbrist har allvarligt försämrat den psykiatriska
          vården. Det har sedan länge varit väl känt att många psykiskt
          sjuka personer har en svår situation. Förutom att de plågas av
          sin sjukdom känner de sig inte accepterade av omgivningen. När
          psykiskt sjuka människor begår allvarliga våldsbrott hörs ofta
          krav på hårdare tvångslagstiftning. Men problemet måste, enligt
          min mening, sättas in i ett större sammanhang. Bristerna i den
          psykiatriska vården omfattar långt ifrån bara problem med individer
          som begår grova våldsbrott.
        </p>
        <p xml:id="i-79NPxa8pXMGrJnyQNC71jd">
          Kristdemokraterna anser att det behövs både en organisatorisk
          och en resursmässig upprustning av den psykiatriska vården. Det
          krävs dessutom en förutsättningslös diskussion kring den vårdideologi
          och den metodik som styr dagens psykiatriska vård.
        </p>
        <p xml:id="i-N6BLqV7ZevzHAo4H9ZDoEb">
          Regeringen har tillkallat en särskild psykiatrisamordnare. Psykiatrisamordnaren
          ska fortlöpande göra en genomgång av situationen inom vården,
          den sociala omsorgen och rehabiliteringen av psykiskt sjuka och
          psykiskt funktionshindrade personer. Samordnarens uppdrag riktas
          främst mot personer som har allvarliga psykiska besvär. Vidare
          ska psykiatrisamordnaren lämna förslag på åtgärder som kan förbättra
          den psykiatriska vården och omsorgen.
        </p>
        <p xml:id="i-7sAAktPqyA26juxusq5wgw">
          I en första promemoria till regeringen har psykiatrisamordnaren
          gjort en större genomgång av brister och behov inom den psykiatriska
          vården samt föreslagit statliga resurstillskott som ökas successivt
          under en åttaårsperiod. I årets budgetproposition har regeringen
          avsatt 500 miljoner kronor under 2005 och 200 miljoner kronor
          2006 i en satsning på den psykiatriska vården.
        </p>
        <p xml:id="i-6NApQiauiWQePcK1RADE1T">
          I budgetpropositionen sägs att: "Regeringens målsättning är att
          denna satsning ska följa intentionerna i psykiatrisamordnarens
          förslag till förbättringar inom området". Men problemet är att
          satsningen inte är tillräcklig för att åtgärda ens de allra mest
          akuta behoven inom den psykiatriska vården, som psykiatrisamordnaren
          uppmärksammat.
        </p>
        <p xml:id="i-AkXdPnGpdWBbvBBdSziLSN">
          Ju längre den socialdemokratiska regeringen väntar med nödvändiga
          åtgärder för psykiatrin i sin helhet desto mer förstärks den stigmatisering
          och det lidande som psykiskt sjuka så ofta drabbas av. Psykiskt
          funktionshindrade och sjuka måste få ett värdigt liv med samma
          möjligheter som andra i vårt samhälle.
        </p>
        <p xml:id="i-Pt2SSP6wBSVpQ3EMJbBfsu">
          Kristdemokraterna har föreslagit åtgärder inom flera områden
          för att förbättra den psykiatriska vården. Bland annat föreslås
          ett statligt resurstillskott om sammanlagt 925 miljoner kronor
          för 2005@2007, utöver den socialdemokratiska regeringens tillskott.
          Satsningen bygger i allt väsentligt på de förslag som psykiatrisamordnaren
          lämnat, men som regeringen inte hörsammat.
        </p>
        <p xml:id="i-XZvXVYJoFra3wfp6qErDaQ">
          Med anledning av ovanstående vill jag fråga:
        </p>
        <p xml:id="i-EgXehNz6etcxfDr3h8ucyq">
          Vilka åtgärder avser statsrådet att vidta för att förbättra tillgängligheten
          inom psykiatrin?
        </p>
        <p xml:id="i-DEDoDcEL3ALcqPNHqkEG7i">
          Avser statsrådet att verka för att 1 000 nya vårdplatser skapas
          inom den psykiatriska vården?
        </p>
      </div>
    </body>
  </text>
</TEI>
