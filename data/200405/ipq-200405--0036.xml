<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0036">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0036</head>
        <author who="i-EANGVQ7bBDvQLJRQXHptPX">Kenneth Johansson</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>översynen av socialförsäkringarna</topic>
        <docDate when="2004-09-27">den 27 september</docDate>
        <status when="2004-10-12" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS1036</external_id>
        <debate>
          <turn when="2004-10-12 18:40:43" duration="277">Berit Andnor (S)</turn>
          <turn when="2004-10-12 18:45:10" duration="264">Kenneth Johansson (C)</turn>
          <turn when="2004-10-12 18:49:28" duration="248">Berit Andnor (S)</turn>
          <turn when="2004-10-12 18:53:29" duration="263">Kenneth Johansson (C)</turn>
          <turn when="2004-10-12 18:57:43" duration="243">Berit Andnor (S)</turn>
          <turn when="2004-10-12 19:01:36" duration="155">Kenneth Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:36 av Kenneth Johansson (c) till socialminister
          Berit Andnor om översynen av socialförsäkringarna
        </IPQ_title>
      </div>
      <div type="IPQuestionBody">
        <p xml:id="i-8VDX68RqWyFJ5wBaJnEuxu">
          Den 13 november 2003 utlovade statsminister Göran Persson inför
          kammaren en bred och grundlig parlamentarisk översyn av socialförsäkringarna,
          som av sammanhanget och statsministerns uttalande att döma syftade
          till att omfatta sjukförsäkringarna, förtidspensionerna, a-kassan
          med mera. Statsministern talade om att det eventuellt kunde finnas
          behov av en reform "av samma slag som vi gjort i pensionssystemet"
          och påtalade värdet av en grundlig utredning.
        </p>
        <p xml:id="i-RV9XMhjFTz11ynyEN4AuuJ">
          Den 23 september 2004 presenterade socialminister Berit Andnor
          och arbetslivsminister Hans Karlsson direktiven till en socialförsäkringsutredning
          med betydligt snävare direktiv. Ställd inför kritik från företrädare
          för olika partier som menade att direktiven inte medger en så
          bred och grundlig utredning som statsministern utlovat har Berit
          Andnor uttalat att "det här har varit en fråga för det socialdemokratiska
          partiet".
        </p>
        <p xml:id="i-SrcZrwSa2skYYQoEdjfqdQ">
          Det är ovedersägligen regeringens konstitutionella rätt att fastställa
          direktiv till utredningar. Likväl kan det i en rättsstat med parlamentariskt
          styrelseskick ifrågasättas om regeringen i sina överväganden inte
          bör ta vidare hänsyn än till enbart önskemålen och behoven från
          en politisk organisation som blott representerar en minoritet
          av landets befolkning och som saknar majoritet i den valda folkrepresentationen.
        </p>
        <p xml:id="i-Vr5ioLJUbxQnekrfj7vQ29">
          Även från sakpolitisk synvinkel är det oroväckande om förberedelserna
          av ett för välfärdens och samhällsekonomins utveckling centralt
          reformarbete förfuskas genom ett arrogant och maktfullkomligt
          partihänsynstagande från regeringens sida.
        </p>
        <p xml:id="i-U2AZSWV5QHUKa3Tp2yrTKE">
          Socialförsäkringssystemet i dess helhet behöver nämligen en vidsynt
          och grundlig översyn mot bakgrund av bland annat den demografiska
          utvecklingen, de höga transfereringskostnaderna, den alarmerande
          utvecklingen av förtidspensionerna, arbetslivets och samhällsekonomins
          förändring med mera. Även frågor som rör medborgarnas eget inflytande
          över sin trygghet behöver belysas. Om en sådan översyn också ska
          resultera i reformer med bred parlamentarisk förankring krävs
          ett utredningsarbete med betydligt vidare ramar än de som regeringen
          nu har presenterat.
        </p>
        <p xml:id="i-CN9kUwH28JZoRx1hBsb6hc">
          Mot bakgrund av detta är min fråga till socialminister Berit
          Andnor:
        </p>
        <p xml:id="i-QyowxgwmD9NrNywV27WbHn">
          Vilka åtgärder avser socialministern att vidta för att säkerställa
          att socialförsäkringarna verkligen får en allsidig belysning som
          kan ligga till grund för den reform som statsministern utlovat?
        </p>
      </div>
    </body>
  </text>
</TEI>
