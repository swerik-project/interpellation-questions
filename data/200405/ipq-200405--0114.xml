<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0114</head>
        <author who="i-FKLdFezw4jPcBcpexqvUyJ">Kent Olsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>spel och socialt ansvar</topic>
        <docDate when="2004-11-02">den 2 november</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GS10114</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:114 av Kent Olsson (m) till statsrådet
          Leif Pagrotsky om spel och socialt ansvar
        </IPQ_title>
      </div>
      <div type="IPQuestionBody">
        <p xml:id="i-U1HKg8UQTnhtay3sjNhkBQ">
          Svenska Spel satsar 2 miljoner kronor om dagen @ året runt @
          i reklam för att få oss svenskar att spela mer! Det gör Svenska
          Spel till Sveriges största reklamköpare alla kategorier. Till
          detta ska läggas ATG:s reklambudget!
        </p>
        <p xml:id="i-QoD2gwJnQ6iH8MegxKWwc1">
          Företaget är statligt och har i realiteten monopol. Skälen till
          detta är att politiker på så sätt tror sig kunna kontrollera folkets
          spelande och att företaget som ordnar spelen inte har ett vinstintresse!
          Det låter fint men i praktiken kan vem som helst se att detta
          inte är någonting annat än en ursäkt för att staten ska kunna
          mjölka ut så mycket pengar som möjligt! Något särskilt omfattande
          socialt arbete bedriver inte företaget @ för att använda en underdrift.
          Detta kommer i längden att innebära att förståelsen för ett statligt
          svenskt spelmonopol kommer att försvinna.
        </p>
        <p xml:id="i-LCkYUFmKzSWZ99RDJbPrkk">
          Bristen på socialt ansvar som kännetecknar Svenska Spel står
          i bjärt kontrast till det uppdrag som bolaget har. Även internationellt
          är Svenska Spel unikt i sin bristfälliga sociala inriktning. Inte
          minst om man jämför med det på spelområdet avreglerade Storbritannien
          framstår Svenska Spel i all sin nakenhet.
        </p>
        <p xml:id="i-K1cS4YftzfYZoV9kMw3Jcd">
          Camelot är ett privatägt företag som på statlig licens driver
          spelverksamhet i Storbritannien. För att intensifiera sitt arbete
          med socialt ansvar och etiska frågor har företaget under de senaste
          åren publicerat fyra sociala redovisningar. Genom redovisningarna
          vill företaget skapa en ökad medvetenhet kring företagets verksamhet
          och naturligtvis få goodwill för sitt arbete med sociala frågor.
        </p>
        <p xml:id="i-RP7Ko5yb2doCK6oGgHMgcY">
          I den sociala redovisningen beskriver Camelot hur de strävar
          efter att bidra till ansvarsfullt spelande med målsättningen att
          hindra att människor kommer till skada och att stödja behandling
          när så är nödvändigt. Företaget redovisar hur detta ska göras
          genom att beskriva ett antal olika åtgärder. De säkerställer att
          design och marknadsföring av nationallotteriets spel inte riktas
          mot "sårbara" personer bland annat genom att genomföra test på
          designstadiet av nya spel. De har utarbetat ett system för att
          kontrollera att spelombuden inte säljer spel till underåriga.
          Varje år genomförs kontroller av spelombuden med hjälp av ungdomar
          som ser underåriga ut. Tre besök görs hos respektive ombud. Om
          ombudet inte klarar kontrollen vid de första två besöken genomförs
          utbildning av ombuden. Om de inte klarar tredje besöket tas spelterminalerna
          bort. Camelot redogör också för sitt arbete med att göra ombudens
          lokaler tillgängliga för rörelsehindrade och hur ombuden ska vara
          delaktiga i att uppmärksamma och hjälpa spelare med problem.
        </p>
        <p xml:id="i-SyBLpQrPR1UceidmQkmnWn">
          Camelot har fått ett antal utmärkelser för bästa redovisning.
          Redovisningen bidrar till att intensifiera arbetet med ett ansvarsfullt
          spelande eftersom företaget vill förbättra sina resultat från
          år till år.
        </p>
        <p xml:id="i-Fu9BcDWqfM2PTTDFNYBDfo">
          Exemplet ovan visar att det inte finns någon koppling mellan
          statlig ägande och socialt ansvar @ tvärtom! Det system som företaget
          Camelot har byggt upp visar på stort socialt ansvar kopplat till
          en fri marknad.
        </p>
        <p xml:id="i-Bfkq8ywLe8wvMaBCcAzTD9">
          Svenska Spel har mycket att lära av det sociala ansvar som de
          privata spelbolagen i Storbritannien tar.
        </p>
        <p xml:id="i-75mnYtjZPW1ms2yWX8ZRhj">
          Mot denna bakgrund vill jag ställa följande fråga:
        </p>
        <p xml:id="i-JkDgApDnCpXMJGDhkN8yq5">
          Är statsrådet beredd att verka för att Svenska Spel och ATG i
          sin årsredovisning har så kallade sociala redovisningar liknande
          det brittiska systemet?
        </p>
      </div>
    </body>
  </text>
</TEI>
