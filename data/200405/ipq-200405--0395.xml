<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0395">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0395</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>kvinnors sjukskrivningar</topic>
        <docDate when="2005-02-17">den 17 februari</docDate>
        <status when="2005-03-01" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10395</external_id>
        <debate>
          <turn when="2005-03-01 14:32:08" duration="306">Hans Karlsson (S)</turn>
          <turn when="2005-03-01 14:37:11" duration="250">Gudrun Schyman (-)</turn>
          <turn when="2005-03-01 14:41:17" duration="260">Kalle Larsson (V)</turn>
          <turn when="2005-03-01 14:45:35" duration="259">Hans Karlsson (S)</turn>
          <turn when="2005-03-01 14:49:50" duration="265">Gudrun Schyman (-)</turn>
          <turn when="2005-03-01 14:54:11" duration="140">Kalle Larsson (V)</turn>
          <turn when="2005-03-01 14:56:27" duration="266">Hans Karlsson (S)</turn>
          <turn when="2005-03-01 15:00:50" duration="150">Gudrun Schyman (-)</turn>
          <turn when="2005-03-01 15:03:16" duration="163">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:395 av Gudrun Schyman (-) till statsrådet
          Ylva Johansson om kvinnors sjukskrivningar
        </IPQ_title>
      </div>
      <div type="IPQuestionBody">
        <p xml:id="i-EXPHifUb8L5dXqQX39uMs1">
          Den studie som presenterades på DN Debatt den 10 februari, som
          tog upp långtidssjukskrivningarna utifrån kön, bjöd på en blixtbelysning
          av det höga pris som kvinnor tvingas betala för att hela samhället
          är ordnat på mäns villkor.
        </p>
        <p xml:id="i-Gu95Y1MkvdSqjY4umxDn9h">
          Forskarna Hélène Sandmark och Monica Renstig har kartlagt vad
          som skiljer de många långtidssjukskrivna kvinnorna från friska
          kvinnor, och till detta hade man satt rubriken Nio av tio kvinnor
          i landet förlorar på att yrkesarbeta. Rubriken passar säkerligen
          för vissa politiska analyser, framför allt de nedskärningsivrare
          som ställer krav på sänkta ersättningsnivåer i sjukförsäkringen.
        </p>
        <p xml:id="i-Xj75kf4MpKUo9KRe5LDhHs">
          Men vad studien egentligen visar är hur kvinnor kläms mellan
          ett arbetsliv som förutsätter fullt deltagande och en verklighet
          på hemmaplan där män smiter från sitt ansvar för hem och barn.
        </p>
        <p xml:id="i-MeLnYSbqwYEasxTpgXMmu1">
          Frågan om skillnader mellan kvinnor och män när det gäller sjukskrivningar
          och förtidspensioneringar var i fokus i Riksförsäkringsverkets
          rapport Socialförsäkringsboken 2004 som hade tema Kvinnor, män
          och sjukfrånvaron. Där konstaterar man att kvinnor i strävan efter
          en jämställd position har brutit mot det normsystem som råder
          när det gäller livets begränsningar och möjligheter. Motsvarande
          förändringar i mäns beteende och normsystem har inte skett. Män
          har i stället bibehållit en överordnad position i förhållande
          till kvinnor, såväl i hemmet som i arbetslivet. Därmed skiljer
          sig livsvillkoren för kvinnor och män fortfarande väsentligt åt.
          RFV:s generaldirektör Anna Hedborg konstaterar i förordet att
          "skilda livsvillkor och brist på jämställdhet har sannolikt bidragit
          till kvinnors höga sjukskrivning och förtidspensionering". De
          olika livsvillkoren leder inte bara till ökad ohälsa för kvinnorna
          utan också till sämre ekonomi. Eftersom kvinnorna oftare är hemma
          på deltid med barnen och tar ansvar vid barnens sjukdom, får de
          lägre inkomster. Frånvaron leder i sin tur till sämre karriärmöjligheter
          och de lägre inkomsterna till sämre pension.
        </p>
        <p xml:id="i-CuM6YR8KRiot8rPVvMgaYZ">
          Det som blir tydligt när man läser dessa rapporter är att verkligheten
          bakom sjukskrivningarna, som vi vet är förödande för såväl individens
          vardagsliv som arbetsmarknaden och statsfinanserna är att:
        </p>
        <p xml:id="i-UhQQNQV172518TR7v321yY">
          Den nuvarande organiseringen av samhället och yrkeslivet är således
          dysfunktionellt för halva Sveriges befolkning. Anledningen till
          detta är att den norm som stått som förebild för organiseringen
          är män. Det är män som har styrt, och det är mäns behov som stått
          i fokus när vardagens rutiner lärts in, när arbetsmarknaden organiserats,
          när lönerna förhandlats fram och när sjukvården dels bestämt vems
          sjukdomar som är viktiga. Den kvinnodominerade arbetsmarknaden
          behandlar kvinnor som "tillfälliga besökare" på arbetsplatserna.
          Arbetsgivarna erbjuder osäkra tillfälliga, deltidsjobb och vikariat
          @ som dessutom är grovt undervärderade och underbetalda.
        </p>
        <p xml:id="i-A6NCmspX5w2qetDNHSjLic">
          Vad som bör göras är ur ett feministiskt perspektiv uppenbart:
          Lönerna i de kvinnodominerade sektorerna @ vården, omsorgen, skolan,
          handeln @ måste höjas radikalt. Fasta jobb och heltid måste bli
          standard @ även för unga kvinnor i vården och handeln. Kvinnor
          som vårdar människor och lokaler ska ges samma lön, teknisk backup
          och möjligheter till fysisk träning som de män som släcker bränder
          och lagar elledningar.
        </p>
        <p xml:id="i-E9xdT4M3KGkvZPSiXcZmQn">
          Den andra sidan av myntet är naturligtvis att höja kraven på
          männen att ta sitt ansvar för hem och barn. Kvinnors livsvillkor
          förblir orimliga om män inte tar sin del av det obetalda arbetet.
          Heltid och fast jobb är klen tröst om man är ensam om huvudansvaret
          för barn och hem. Statistiken visar att det inte går ihop och
          detta erfar kvinnor bittert i onda nackar och utbrändhet.
        </p>
        <p xml:id="i-BKFh4r1ePqr2BkB2ALppvq">
          Sammantaget kan vi se att vi i dag har den orimliga situationen
          att kvinnor i princip betalar för att få jobba. De betalar ur
          egen portmonnä för de arbetstidsförkortningar som är nödvändiga
          för samhället om barnen ska få rum, betalar med sina utslitna
          kroppar för de omänskliga och okänsliga nedskärningarna i välfärden,
          betalar med sina liv för att den patriarkala maktordningen ska
          kunna stå stark genom modernitetens förändringar.
        </p>
        <p xml:id="i-48n5a5xkXFj9LMiQaWfgbd">
          Riksförsäkringsverket efterlyser en bred samhällsdebatt och politisk
          debatt i dessa frågor. Jag delar deras syn och vill gärna initiera
          denna debatt med frågor till de statsråd som bär det yttersta
          ansvaret.
        </p>
        <p xml:id="i-K5eWGgvJr9YCVCQ6boLSBE">
          Jag vill därför ställa följande frågor:
        </p>
      </div>
    </body>
  </text>
</TEI>
