<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0248</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>risken för hiv/aids-epidemi i länderna runt Östersjön</topic>
        <docDate when="2004-12-09">den 9 december</docDate>
        <status when="2005-01-25" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10248</external_id>
        <debate>
          <turn when="2005-01-25 19:34:34" duration="259">Morgan Johansson (S)</turn>
          <turn when="2005-01-25 19:38:35" duration="270">Lena Adelsohn Liljeroth (M)</turn>
          <turn when="2005-01-25 19:42:48" duration="252">Morgan Johansson (S)</turn>
          <turn when="2005-01-25 19:46:48" duration="232">Lena Adelsohn Liljeroth (M)</turn>
          <turn when="2005-01-25 19:50:25" duration="258">Morgan Johansson (S)</turn>
          <turn when="2005-01-25 19:54:32" duration="113">Lena Adelsohn Liljeroth (M)</turn>
          <turn when="2005-01-25 19:56:12" duration="128">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:248 av Lena Adelsohn Liljeroth (m) till
          statsrådet Morgan Johansson om risken för hiv/aids-epidemi i länderna
          runt Östersjön
        </IPQ_title>
      </div>
      <div type="IPQuestionBody">
        <p xml:id="i-6uYFEcoxPzw5rwaMT73upw">
          Ett av de stora hoten mot människors hälsa är aids. Spridningen
          och effekterna av hiv/aids påverkar hela vårt samhälle. Vissa
          länder har drabbats betydligt värre än andra, inte minst inom
          tredje världen och i de forna östblocksländerna är spridningen
          så omfattande att den hotar den ekonomiska och sociala utvecklingen.
        </p>
        <p xml:id="i-SVYf8ZFzUGAz8s8kg1ZDg2">
          För några Östersjöstater är ökningen av antalet hivsmittade ett
          akut problem. Det är länder som ligger i Sveriges närområde och
          som vi har ett stort ekonomiskt, socialt och kulturellt utbyte
          med. Flera av dessa länder är i dag medlemmar i EU. När fler än
          1 % av befolkningen är smittad, vilket nu är fallet i Estland,
          ökar risken att smittan sprider sig utanför de traditionella riskgrupperna.
        </p>
        <p xml:id="i-X9zVkFCxYyNw6TYwZ3vSwh">
          För Sveriges del har antalet hivsmittade legat på en relativt
          låg nivå. Trots detta finns det skäl att öka beredskapen och medvetandet
          om att hivspridningen mycket väl kan öka om något inte görs. Under
          år 2003 ökade antalet nya upptäckta fall av hiv till ca 380 personer.
          Trenden visar att det är den högsta siffran på tio år. Cirka två
          tredjedelar av dessa blev smittade utomlands. Inom EU finns i
          dag mer än en miljon människor som bär på hiv.
        </p>
        <p xml:id="i-7dofRrxR4JKxcvcdjc8nUU">
          Det bör också understrykas att förslag om inrättande av sprutbytesprogram
          riskerar att försvåra arbetet framöver. En sådan hantering signalerar
          snarare att samhället gett upp kampen mot knarket. Att sprutbytesprogram
          skulle ha någon dramatisk effekt på antalet hivsmittade är tvärtom
          en myt, som måste avslöjas. Av de rapporterade fallen under 2003
          kan bara 17 stycken hänföras till intravenöst missbruk i Sverige.
        </p>
        <p xml:id="i-XCbnvZKM1UWXEA1qXCdGy2">
          Enligt rapporter från Folkhälsoinstitutet använder tonåringar
          alltmer sällan skydd mot sexuellt överförbara sjukdomar när de
          har en tillfällig sexuell relation. Samtidigt är många tonåringar
          mer sexuellt aktiva jämfört med tonåringar för tio, femton år
          sedan. Trenden pekar alltså mot att fler, inte minst unga människor,
          riskerar att smittas av hiv.
        </p>
        <p xml:id="i-6bk5mRcbNJ1Q7Bjf8QHjrz">
          Detta måste tas på största allvar. Regeringen har inte agerat
          tillräckligt kraftfullt i kampen mot hiv och aids. Därför bör
          folkhälsoministern initiera en kraftfull informationskampanj riktad
          till framför allt ungdomar. Staten, landstinget, kommunerna, näringslivet
          och frivilligorganisationerna ska självfallet bjudas in att delta
          och medverka i finansieringen av kampanjen.
        </p>
        <p xml:id="i-MyUwf16PNuetBvikNgqmnL">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-38rCKDKVayBEgZNRq5mDfN">
          1. Hur för statsrådet diskussionerna med övriga Östersjöstater
          när det handlar om risken för fortsatt spridning av hiv/aids?
        </p>
        <p xml:id="i-TWrftnPDQYAFHnimnYxeuS">
          2. Vilka initiativ har statsrådet tagit för att förbättra informationen
          till unga människor om riskerna med oskyddade samlag?
        </p>
        <p xml:id="i-DYgiwnWKwxXctNQStHE19f">
          3. Hur ställer sig statsrådet till en rikstäckande informationskampanj
          där såväl offentliga sektorn som näringslivet och frivilligsektorn
          deltar?
        </p>
        <p xml:id="i-BCRBdYyad7E1pTGcfy28Fd">
          4. Är det fortfarande statsrådets uppfattning att utdelning av
          nya sprutor till narkomaner kommer att minska smittspridningen
          av hiv/aids i Sverige?
        </p>
      </div>
    </body>
  </text>
</TEI>
