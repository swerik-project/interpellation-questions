<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0230">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0230</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>den högspecialiserade vården</topic>
        <docDate when="2004-11-30">den 30 november</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10230</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:230 av Erik Ullenhag (fp) till statsrådet
          Ylva Johansson om den högspecialiserade vården
        </IPQ_title>
      </div>
      <div type="IPQuestionBody">
        <p xml:id="i-Lz5MvRc5fBvKUVabnhs72s">
          Hösten 2002 utlovade den dåvarande socialministern Lars Engqvist
          tio reformer för den svenska sjukvården. En granskning som Dagens
          Medicin (39/2004) genomfört visar att endast två av dessa löften
          genomförts när Lars Engqvist fick avgå eftersom statsminister
          Göran Persson ville "toppa laget". Ett av de löften som inte genomförts
          är att regeringen lovat att utveckla den högspecialiserade vården.
        </p>
        <p xml:id="i-BWri4nJFA4qybsUAd9QXCA">
          En översyn (Ds 2003:56) av den högspecialiserade vården har gjorts
          inom Socialdepartementet och ett betänkande publicerades i november
          2003. Syftet med utredningen var bland annat att skapa förutsättningar
          till en god utveckling och en effektiv resursanvändning i den
          högspecialiserade sjukvården samt i den kliniska forskningen.
        </p>
        <p xml:id="i-KjJDLWqFRdaA73Wz23hsZQ">
          Det är angeläget att patienterna även i fortsättningen får tillgång
          till nya behandlingsmöjligheter och behandlingsformer av hög kvalitet
          som ges av vårdpersonal med hög kompetens. Den kliniska forskningen
          har problem och behöver bättre förutsättningar för att utvecklas
          @ dagens forskning kan bidra till att ge en högkvalitativ vård
          i framtiden.
        </p>
        <p xml:id="i-HmHHfTXJpnJMSWTc6pyjwj">
          Ingen proposition har emellertid hittills presenterats av regeringen.
          Ej heller har regeringen vidtagit några andra åtgärder för att
          utveckla den högspecialiserade vården.
        </p>
        <p xml:id="i-BtQyVMPffgNxSKMrXcowUH">
          Med hänvisning till ovanstående vill jag fråga vård- och äldreomsorgsminister
          Ylva Johansson:
        </p>
        <p xml:id="i-FC6JFpdKHJdGRXsJ73u1Sn">
          Avser statsrådet att lägga fram förslag som uppfyller det löfte
          statsrådets föregångare som socialminister gav om en utveckling
          av den högspecialiserade sjukvården?
        </p>
      </div>
    </body>
  </text>
</TEI>
