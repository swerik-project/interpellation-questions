<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0522">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0522</head>
        <author who="i-PxnWyEEEJkswzBKdKbv36K">Agneta Lundberg</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>alkohol och gravida kvinnor</topic>
        <docDate when="2005-04-18">den 18 april</docDate>
        <status when="2005-05-19" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10522</external_id>
        <debate>
          <turn when="2005-05-19 15:04:12" duration="281">Morgan Johansson (S)</turn>
          <turn when="2005-05-19 15:08:50" duration="206">Agneta Lundberg (S)</turn>
          <turn when="2005-05-19 15:12:13" duration="273">Ulrik Lindgren (Kd)</turn>
          <turn when="2005-05-19 15:16:42" duration="211">Marita Aronson (Fp)</turn>
          <turn when="2005-05-19 15:20:09" duration="233">Magdalena Andersson (M)</turn>
          <turn when="2005-05-19 15:23:59" duration="298">Morgan Johansson (S)</turn>
          <turn when="2005-05-19 15:28:54" duration="168">Agneta Lundberg (S)</turn>
          <turn when="2005-05-19 15:31:38" duration="261">Ulrik Lindgren (Kd)</turn>
          <turn when="2005-05-19 15:35:56" duration="128">Marita Aronson (Fp)</turn>
          <turn when="2005-05-19 15:38:00" duration="139">Magdalena Andersson (M)</turn>
          <turn when="2005-05-19 15:40:15" duration="251">Morgan Johansson (S)</turn>
          <turn when="2005-05-19 15:44:23" duration="60">Agneta Lundberg (S)</turn>
          <turn when="2005-05-19 15:45:20" duration="138">Ulrik Lindgren (Kd)</turn>
          <turn when="2005-05-19 15:47:35" duration="205">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:522 av Agneta Lundberg (s) till statsrådet
          Morgan Johansson om alkohol och gravida kvinnor
        </IPQ_title>
      </div>
      <div type="IPQuestionBody">
        <p xml:id="i-NDxaA7QghykRyxnzkWLCzP">
          Den ökande alkoholkonsumtionen oroar mig och många andra. Vi
          har i dag stora bekymmer i vårt samhälle som är direkt alkoholrelaterade.
          Nämnas kan det ökade antalet alkoholrelaterade sjukdomar, ökad
          brottslighet, barn som far illa på grund av alkoholmissbruk i
          hemmet och så vidare. Tyvärr kan listan göras lång.
        </p>
        <p xml:id="i-PFoYRwXjam7tqdRi5jq55y">
          När alkoholkonsumtionen går ned i åldrarna, samtidigt som den
          ökar generellt, innebär det också att antalet gravida kvinnors
          drickande ökar.
        </p>
        <p xml:id="i-3fuUQ1CNLkdoWrfAHXJG7t">
          Att alkohol är fosterskadande är ingen ny kunskap. Det finns
          beskrivet redan sedan antikens början. I början på 1970-talet
          beskrevs sambandet mellan tillväxthämning och alkoholexponering
          under graviditet. I en klassisk artikel från 1973 beskrev Jones
          och Smith skadeeffekterna av alkohol på fostret och termen fetalt
          alkoholsyndrom (FAS) myntades.
        </p>
        <p xml:id="i-46KosdQFNjcXJLtdjfUwee">
          Sedan dess har utvecklingen gått snabbt och i dag finns ett starkt
          vetenskapligt stöd för att alkohol stör den invecklade process
          som pågår under fosterutvecklingen, med risk för påverkan på graviditetsutfallet,
          barnets kognitiva funktioner, beteende och organutveckling.
        </p>
        <p xml:id="i-GQs5tAYxLC1YHLffRYCt9H">
          I stort sett alla kvinnor i Sverige kommer i kontakt med MVC,
          mödravårdscentralen, som därför får en central roll när det gäller
          att förebygga eller lindra fosterskador på grund av alkoholbruk.
          Det är därför viktigt att barnmorskorna har en beredskap och kunskap
          för dessa frågor i dag.
        </p>
        <p xml:id="i-ACLmUVueR7rLCc2nwUURtv">
          Jag anser att åtgärder måste vidtas för att i möjligaste mån
          skydda det ofödda barnet från skador på grund av alkoholbruk.
        </p>
        <p xml:id="i-4e9vNp3KuAyrNaCqrfc6kj">
          Ett sätt är att man, obligatoriskt genom AUDIT-metoden, frågeformulär,
          skaffar sig kunskap om hur alkoholkonsumtionen är hos den gravida
          kvinnan. Ett komplement till detta kan vara en så kallad timeline,
          som är en kartläggning av kvinnans alkoholkonsumtion dag för dag
          från den dag hon blivit gravid.
        </p>
        <p xml:id="i-PCfckBVCxnx1YzWqNJZAnR">
          Detta förfaringssätt har, där det använts, visat sig vara mycket
          effektivt då det många gånger medvetandegjort kvinnan om hennes
          alkoholkonsumtion.
        </p>
        <p xml:id="i-LJQpei3MPsEACrxatgUGYX">
          Ytterligare en åtgärd är att, till skillnad från i dag då kvinnan
          skrivs in vid 10:e graviditetsveckan, skriva in henne tidigare
          för en mindre ingående information där just alkoholkonsumtionen
          tas upp.
        </p>
        <p xml:id="i-N88isNKQC7HzSDPzRtXiwN">
          När det gäller Socialstyrelsens kunskap om vilken alkoholkonsumtion
          gravida kvinnor har finns det i dag en brist, då denna del i det
          nu befintliga inskrivningsformuläret av den gravida kvinnan inte
          ska inrapporteras till myndigheten.
        </p>
        <p xml:id="i-HPUCheJD4tt7WWQHyMKwwU">
          Vilka åtgärder har statsrådet för avsikt att vidta för att sätta
          fokus på denna angelägna fråga och för att förebygga fosterskador
          på grund av alkoholbruk?
        </p>
      </div>
    </body>
  </text>
</TEI>
