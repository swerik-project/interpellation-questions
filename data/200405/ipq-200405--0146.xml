<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0146">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0146</head>
        <author who="i-WsL6SwK6LQaRZcU4RUxvKD">Linnéa Darell</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>förbifart Motala</topic>
        <docDate when="2004-11-16">den 16 november</docDate>
        <status when="2004-11-23" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10146</external_id>
        <debate>
          <turn when="2004-11-23 20:11:37" duration="146">Ulrica Messing (S)</turn>
          <turn when="2004-11-23 20:14:00" duration="251">Linnéa Darell (Fp)</turn>
          <turn when="2004-11-23 20:18:08" duration="241">Jan-Evert Rådhström (M)</turn>
          <turn when="2004-11-23 20:22:03" duration="240">Sonia Karlsson (S)</turn>
          <turn when="2004-11-23 20:25:56" duration="271">Ulrica Messing (S)</turn>
          <turn when="2004-11-23 20:30:24" duration="239">Linnéa Darell (Fp)</turn>
          <turn when="2004-11-23 20:34:18" duration="141">Jan-Evert Rådhström (M)</turn>
          <turn when="2004-11-23 20:36:33" duration="158">Sonia Karlsson (S)</turn>
          <turn when="2004-11-23 20:39:05" duration="196">Ulrica Messing (S)</turn>
          <turn when="2004-11-23 20:42:13" duration="149">Linnéa Darell (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:146 av Linnéa Darell (fp) till statsrådet
          Ulrica Messing om förbifart Motala
        </IPQ_title>
      </div>
      <div type="IPQuestionBody">
        <p xml:id="i-RpQu5pBpafkjjHbnVpavMb">
          Valåret 1998 lovade den socialdemokratiska regeringen att den
          angelägna förbifarten Rv 50 vid Motala skulle börja byggas 2004.
          Efter att detta vallöfte svikits har förbifarten upptagits i planen
          för 2004@2015 med byggår 2008. När nu regeringen lovar vägsatsningar
          för att rädda jobben i Trollhättan drabbas Motala återigen av
          ett sviket löfte. Byggplanering för Rv 50 förbi Motala är nu framflyttad
          ytterligare fyra år, till 2012!
        </p>
        <p xml:id="i-BchnkLBW1ba2iokEBy5yj1">
          Genom centrala Motala passerar dagligen ca 20 000 fordon, till
          stora delar mycket tung trafik. I det planeringsunderlag som finns
          för den nya vägsträckningen anges en tung lastbil per minut eller
          ca 1 500 per dygn. Rv 50 är en av de mest belastade vägarna i
          Sverige med tung trafik. Få tätorter har en sådan genomfartstrafik
          som Motala och därmed dåliga förutsättningar för en god miljö
          och befolkningens hälsa.
        </p>
        <p xml:id="i-WxMvdsg5PFKn6zxRyz3DLj">
          Dessutom kastas åtskilliga miljoner av planeringsresurser i sjön
          gång efter annan. Vägverket har lagt ned ca 50 miljoner kronor
          och Motala kommun 5 miljoner under de senaste tio åren. Det är
          ett oerhört slöseri med redan knappa resurser. Det är ju inte
          så att detta planarbete bara är att återuppta utan nya kostnader
          den dag regeringen eventuellt ger klartecken igen.
        </p>
        <p xml:id="i-KLfFtS7LdaqkjkxBzjvubX">
          Den västra delen av Östergötland drabbas hårt av regeringens
          ändrade planer. Utöver förbifart Motala har upprustningen av Rv
          50 mot Mjölby med anslutning till E 4 helt tagits bort ur nu gällande
          plan till 2015. Det betyder att den hårt trafikerade sträckningen
          inte inom överskådlig tid kan få 110 km-standard och att Vadstena
          inte kan avlastas genomfartstrafiken. Om regeringen vidhåller
          att den tidigare planerade upprustningen inte kommer att finnas
          med under planperioden till 2015 bör kringfarten vid Vadstena
          omedelbart påbörjas. Kostnaden för den är beräknad till ca 30
          miljoner kronor, som får betraktas som felräkningspengar i detta
          sammanhang. De framflyttade respektive strukna vägplanerna i övrigt
          är beräknade till ca 1,3 miljarder kronor.
        </p>
        <p xml:id="i-4TbrVCRFSAv1uKhSBFw25E">
          Mina frågor är:
        </p>
        <p xml:id="i-8YwMyVi2kgm9upm6bBxS12">
          Vad avser infrastrukturministern att göra för att förbifart Motala
          ska kunna börja byggas 2008 som tidigare utlovats?
        </p>
        <p xml:id="i-8HwyhM1K2vs3rLKGs5WxPd">
          Avser infrastrukturministern att verka för en upprustning av
          Rv 50 till en trafiksäker sträckning som knyter samman den västra
          länsdelen med E 4-an vid Mjölby och när kan en upprustning ske?
        </p>
      </div>
    </body>
  </text>
</TEI>
