<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0143">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0143</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>mål och ställning för Sveriges Riksbank</topic>
        <docDate when="2004-11-16">den 16 november</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10143</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:143 av Carl B Hamilton (fp) till finansminister
          Pär Nuder om mål och ställning för Sveriges Riksbank
        </IPQ_title>
      </div>
      <div type="IPQuestionBody">
        <p xml:id="i-LQZAy1M7LZnPhZCaF3E9rj">
          Denna interpellation rör inte frågan om Riksbankens räntepolitik,
          eller frågor om den aktuella styrräntan är bra eller dålig. Den
          här interpellationen rör principerna för statliga myndigheters
          ifrågasättande av Riksbankens i lag fastlagda mål, självständiga
          ställning, och förda penningpolitik.
        </p>
        <p xml:id="i-AorQ28Y83McU5eEHExU9hC">
          Interpellationen aktualiseras främst av AMS återkommande kritik
          av Riksbanken, men gäller vidare än så.
        </p>
        <p xml:id="i-M9JEnrHiniA6JHr6H3Y3G9">
          "Ingen myndighet får bestämma hur Riksbanken skall besluta i
          frågor som rör penningpolitik" står det i rikets grundlag (RF
          9 kap. 13 §). Är det mot denna bakgrund lämpligt, och inte snarast
          i strid med tanken med denna föreskrift i grundlagen, att en annan
          del av staten @ som en statlig myndighet @ återkommande agerar
          för att genom aktiv opinionsbildning påverka Riksbanken att driva
          en annorlunda penningpolitik?
        </p>
        <p xml:id="i-N7V3CyWs1PC16uDVPSNf3P">
          "Målet för Riksbankens verksamhet skall vara att upprätthålla
          ett fast penningvärde" anges det i riksbankslagen (1 kap. 2 §).
          Målet för Riksbanken får alltså inte vara något annat, till exempel
          att maximera sysselsättningen eller minimera arbetslösheten. Det
          blir då en besynnerlig ordning, ägnad att skapa osäkerhet om Riksbankens
          ställning och mål, om en tung statlig myndighet som AMS återkommande
          kräver att riksbanken ska ta mera lätt på det mål som Riksbanken
          i lag av riksdagen är ålagd att styra efter, nämligen fast penningvärde,
          utan förespråkar att andra, arbetsmarknadsrelaterade, mål bör
          vara mera styrande för Riksbankens penningpolitik.
        </p>
        <p xml:id="i-C1MAVoJwR2So4ex7Mrko8z">
          Självklart är detta viktiga frågor för riksdagen och regeringen
          att begrunda, och för riksdagen att i sista hand klargöra, eftersom
          Riksbanken är "en myndighet under riksdagen" (RF 9 kap. 13 §),
          medan andra statliga myndigheter, med undantag för Riksrevisionen,
          lyder under regeringen och kan antas agera på sådant sätt som
          myndigheten uppfattar ligga i linje med regeringens kortsiktiga
          mål och långsiktiga ambitioner. En viss ordning och reda måste
          råda även inom staten.
        </p>
        <p xml:id="i-5ugRbbMiUJ8WUn1tjrzm2f">
          Det är självklart att Riksbankens räntesättning är föremål för
          kontinuerlig offentlig intensiv debatt och kritik av bankekonomer,
          forskare, intresseorganisationer, medier, företagsledare och så
          vidare. Samma sak gäller debatt i de institutionella och konstitutionella
          frågorna, det vill säga Riksbankens ställning och mål såsom de
          finns nedlagda i Riksbankslagen och grundlagen. Det är inte denna
          debatt som denna interpellation avser, naturligtvis.
        </p>
        <p xml:id="i-9G8xJxkx9nM4bjxuopfsnB">
          Låt mig sålunda illustrera med en TT-intervju den 5 november
          2004 given av en av AMS allra högsta tjänstemän, som får förutsättas
          tala å denna tunga myndighet och generaldirektörs vägnar:
        </p>
        <p xml:id="i-JbtWpDDkVG4hnnjHPJwvjU">
          "Riksbanken har i praktiken ansvaret för arbetslöshetsnivån,
          säger (analyschefen vid AMS) Sandro Scocco.
        </p>
        <p xml:id="i-YRyozfDXEKGkNHHvWdWTHx">
          Ams har tidigare kritiserat Riksbanken för att hålla styrräntan
          för högt. Enligt Ams har det lett till att arbetslösheten blivit
          onödigt hög och att tiotusentals jobb gått förlorade. . AMS analyschef
          Sandro Scocco tycker att Riksbanken ska ta hänsyn till arbetslösheten,
          inte bara till inflationen.
        </p>
        <p xml:id="i-5AXw6J9zHRaDPtN1GfEuES">
          - Riksbanken har i praktiken ansvaret för arbetslöshetsnivån.
          Man gjorde en oberoende Riksbank just för att regeringar tenderade
          att inte klara av att ta ansvar för arbetslöshetsnivån, säger
          Scocco.
        </p>
        <p xml:id="i-CRrLsNxhcweKC2YrRcPZyF">
          Men eftersom Riksbanken bara har ett vapen, styrräntan, kan det
          bli svårt att välja om banken ska ha flera mål. Vad är viktigast
          om Riksbanken ser en konflikt mellan arbetslöshetsnivå och inflation?
        </p>
        <p xml:id="i-MZvKvwYz6AReqBme4fzBEy">
          - Inflation, där är det ingen tvetydighet. Hela den här diskussionen
          handlar om att Riksbanken drivit fram en alltför låg inflation
          som inte är förenlig med deras mål. Sedan är frågan hur mycket
          den underskjutningen kostat i form av sysselsättning. De väldigt
          enkla beräkningar vi gjort på Ams motsvarar ungefär 70 000 personer.
        </p>
        <p xml:id="i-LbWAnB8Z8YbCWbshLqDqxZ">
          Riksbankschefen Villy Bergström är mycket kritisk mot den uträkningen.
          Enligt Riksbanken skulle det handla om högst några tusen jobb,
          även om styrräntan låg en hel procentenhet för högt under ett
          helt år. Scocco vill dock inte kritisera den beräkningen.
        </p>
        <p xml:id="i-8Ydmo36R6ctvQmtggpBRAe">
          - Det är en ren elasticitetsberäkning, men den viktiga frågan
          är ansvarsfrågan. Om det sedan handlar om 10 000 eller 70 000
          jobb kan man diskutera i all oändlighet. .
        </p>
        <p xml:id="i-HVYbv8uLNtcVexNhUURyYJ">
          - Jag blir orolig över den argumentation som kommer från Riksbanken
          när de säger att de inte har ansvar för arbetsmarknaden. Inflationsmålet
          har en väldig direkt inverkan på arbetslöshetsnivåerna, säger
          Scocco. "
        </p>
        <p xml:id="i-NALVWSptjoCPpDkS5UbzBV">
          Så långt TT-intervjun.
        </p>
        <p xml:id="i-LuVMgELdAnhiAWhBfUp2nT">
          Om Riksbankens trovärdighet som självständig centralbank kommer
          i gungning medför detta att en högre styrränta måste tillgripas
          vid tendenser till att inflationsmålet hotas. Detta gynnar inte
          sysselsättningen. Det gynnar inte heller en kontinuerlig, snarare
          en ryckig, stabiliseringspolitik (se till exempel resonemangen
          i SOU 1993:20 eller standardläroböcker i makroekonomi).
        </p>
        <p xml:id="i-XiEKzAuTTNB48pzg9rEd7a">
          Frågor:
        </p>
        <p xml:id="i-AtCSGRTFSeBaiTNkYnpM1B">
          Avser finansministern att vidtaga några åtgärder för att söka
          förändra dagens operativa innehåll enligt riksbanklagen 3 § om
          att "Riksbanken skall inför alla viktiga penningpolitiska beslut
          informera det statsråd som regeringen utser"?
        </p>
        <p xml:id="i-Q8gkS4UcBLh5ReEGDQBWFb">
          Vilka åtgärder avser finansministern att vidta, till exempel
          utarbeta riktlinjer, beträffande statliga myndigheters agerande
          som riskerar att underminera tilltron till Riksbankens mål?
        </p>
        <p xml:id="i-AyF3j54ktm7F2bEJkT5t1R">
          Vilka åtgärder avser finansministern att vidta, till exempel
          utarbetande av riktlinjer, för att statliga myndigheters agerande
          inte ska riskera att underminera tilltron till Riksbankens självständiga
          ställning?
        </p>
      </div>
    </body>
  </text>
</TEI>
