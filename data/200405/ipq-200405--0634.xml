<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0634">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0634</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>användandet av försvarets helikoptrar</topic>
        <docDate when="2005-05-23">den 23 maj</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10634</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:634 av Cecilia Magnusson (m) till försvarsminister
          Leni Björklund om användandet av försvarets helikoptrar
        </IPQ_title>
      </div>
      <div type="IPQuestionBody">
        <p xml:id="i-Vr1Qb6ZQuFbnVWNVJo5ave">
          De helikoptrar med räddningskapacitet som i dag är organiserade
          inom Försvarsmakten är en betydelsefull resurs för hela samhället.
          Framför allt förknippas de med sjöräddning men kan även utföra
          en mängd andra uppgifter så som sjuktransporter, understöd till
          kommunal räddningstjänst, bekämpa skogsbränder, understödja Kustbevakningen
          inom både bevakning och miljöräddningsoperationer eller transportera
          polisens nationella insatsstyrka, för att bara nämna ett par områden.
        </p>
        <p xml:id="i-KTKzv2sHEZtrz8W5ZDNFUp">
          Det finns ett brett samförstånd mellan berörda myndigheter om
          det stora behovet av räddningshelikoptrar i samhället. Frågan
          är bara hur tillgången ska säkras och finansieras.
        </p>
        <p xml:id="i-9QYTDSVYQM2hSVE8tVFA1j">
          När försvaret nu drar sig tillbaka och omgrupperar sina helikoptrar
          som en följd av det nyligen fattade försvarsbeslutet uppstår brister
          i samhällets räddningsorganisation. Bland annat begränsas den
          luftburna sjöräddningen i Stockholms och Västsveriges skärgårdar
          samt fjällräddningen i Jämtland.
        </p>
        <p xml:id="i-8FgYtDoBiREjqHibeyQ5yP">
          I det senaste försvarsbeslutet har helikopterverksamheten med
          sjöräddningskapacitet fokuserats till Ronneby i anslutning till
          marinens huvudbas i Karlskrona, vilket innebär för stort avstånd
          för effektiva insatser på västkusten och i Stockholms skärgård.
          Samtidigt som helikopterverksamheten koncentreras och dras tillbaka
          från både Berga i Stockholm och Säve i Göteborg håller Försvarsmakten
          på att upphandla nya helikoptrar med räddningskapacitet. Det handlar
          om ett trettiotal helikoptrar och 10 miljarder kronor fram till
          2009. Det innebär en fördubbling av försvarets helikopterresurser.
          Men det är bara en tredjedel av dessa som kommer att ha sjöräddningskapacitet.
          För att möta de behov av sjöräddning som finns längs Sveriges
          långa kuster med omfattande nytto- och fritidstrafik borde fler
          helikoptrar och helikopterbesättningar utrustas och utbildas för
          sjöräddning.
        </p>
        <p xml:id="i-14RSjyZWc3hWCXoUr4ySQF">
          Samtidigt som försvaret skaffar nya helikoptrar har Sjöfartsverket
          som ansvarar för sjöräddningen kommit fram till att det finns
          ett behov att upphandla sjöräddningstjänster av privata entreprenörer
          för att täcka behovet runt både Stockholm och Göteborg när försvaret
          drar ned. Kostnaden för att upphandla sjöräddningshelikoptrar
          bara i storstadsområdena beräknas bli ungefär 75 miljoner kronor
          per år. Sjöräddning på entreprenad finns redan i Visby och Sundsvall.
          Jag har i princip inget emot upphandling men det är ett slöseri
          med resurser när Försvarsmakten har kapacitet men inte möjlighet
          att använda dem i samhällets tjänst.
        </p>
        <p xml:id="i-GEem6eM9yB62SpRLxCAKrj">
          Försvarets helikoptrar kommer att fortsätta att stå till förfogande
          tills Sjöfartsverket har genomfört en upphandling, men de kommer
          att vara baserade i inlandet. På västkusten uppstår dessutom en
          lucka utan sjöräddningshelikoptrar under omgrupperingen. Avtalet
          för Säve flygplats är uppsagt från kommande årsskifte och man
          slutar flyga redan under hösten och en inflyttning på Såtenäs,
          långt in i landet, är inte möjlig förrän under 2006.
        </p>
        <p xml:id="i-W8cdV7xZB6v5UsrredZC5t">
          Om försvarets helikopterkapacitet utnyttjas fullt ut och rustas
          även för sjöräddning finns det möjlighet för dem att bemanna fyra
          dygnetruntplatser med 15 minuters startberedskap. Resurserna som
          försvaret förfogar över skulle vara tillräckliga för att lösa
          både försvarets behov och de behov som övriga delar av samhället
          har. Men det saknas ett uppdrag till Försvarsmakten att bistå
          andra myndigheter och det är något som man behöver se över. Dagens
          situation innebär en onödig uppdelning av samhällets delar som
          kan undvikas med små förändringar för att åstadkomma mer samordning.
        </p>
        <p xml:id="i-7RtXhMQc3EP2TZy6ceJvfg">
          Det behövs en långsiktig lösning som säkrar samhällets behov
          av helikopterkapacitet och att resurserna utnyttjas effektivt.
          Det är oansvarigt att inte ta till vara på den förmåga och de
          stora investeringar som redan finns inom försvaret när det gäller
          kompetens, material och människor. Dagens uppdelning med näst
          intill vattentäta skott mellan försvaret och det civila samhället
          är onödig och bidrar bara till högre kostnader och mindre säkerhet
          i samhället.
        </p>
        <p xml:id="i-JfPzrSdsFmubj1EucXue2x">
          Mina frågor till försvarsministern är följande:
        </p>
        <p xml:id="i-L7eoqeC1vWmrVfRnEToQC3">
          1. Vilka åtgärder avser försvarsministern att vidta för att skapa
          möjligheter till en större samordning mellan Försvarsmaktens helikopterresurser
          och det civila samhällets behov?
        </p>
        <p xml:id="i-GHv8DsvqJ7hVeFj1WL7BVh">
          2. Vilka åtgärder avser försvarsministern att vidta för att fler
          av försvarets nya helikoptrar ska rustas för att klara av att
          genomföra en större bredd av uppdrag, så som sjöräddning och understöd
          av andra myndigheter?
        </p>
      </div>
    </body>
  </text>
</TEI>
