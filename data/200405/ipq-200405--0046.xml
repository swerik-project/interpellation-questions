<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0046">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0046</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>larmet om läkemedlet Vioxx</topic>
        <docDate when="2004-10-08">den 8 oktober</docDate>
        <status when="2004-11-08" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1046</external_id>
        <debate>
          <turn when="2004-11-08 12:18:55" duration="222">Ylva Johansson (S)</turn>
          <turn when="2004-11-08 12:22:33" duration="264">Ulrik Lindgren (Kd)</turn>
          <turn when="2004-11-08 12:26:53" duration="144">Ylva Johansson (S)</turn>
          <turn when="2004-11-08 12:29:13" duration="126">Ulrik Lindgren (Kd)</turn>
          <turn when="2004-11-08 12:31:10" duration="74">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:46 av Chatrine Pålsson (kd) till statsrådet
          Ylva Johansson om larmet om läkemedlet Vioxx
        </IPQ_title>
      </div>
      <div type="IPQuestionBody">
        <p xml:id="i-GhzR6eZeo46uwPhV6ikcbS">
          Försäljningen av läkemedlet Vioxx drogs med omedelbar verkan
          in föregående vecka över hela världen. Orsaken är en amerikansk
          långtidsstudie som visar att det föreligger ökad risk för hjärtinfarkt
          och stroke för patienter som använt medicinen. Beslutet fattades
          sedan en studie av preparatet visat att patienter som tagit Vioxx
          i 18 månader eller mer löpte dubbelt så hög risk att drabbas av
          hjärtproblem eller stroke som en kontrollgrupp som fått "sockerpiller".
        </p>
        <p xml:id="i-5RpnYTXXHJUvx29vciVgSn">
          Enligt en annan amerikansk undersökning kan Vioxx ha orsakat
          mer än 27 000 dödsfall i form av hjärtinfarkter.
        </p>
        <p xml:id="i-MZZRwvUZbgqmkvekQ3PNHE">
          Vioxx har använts i stor omfattning av reumatiker och försäljning
          har skett i Sverige sedan 1999. Apoteksbolaget AB har sålt nio
          miljoner dygnsdoser under 2003. Många svenska patienter kan ha
          utsatts för de allvarliga biverkningar som nu påvisats i den amerikanska
          långtidsstudien.
        </p>
        <p xml:id="i-B8vVNMTzZGSFpKAdMiEfDC">
          Reumatikerförbundet kräver nu att regeringen initierar en nationell
          kartläggning av hur många och vilka personer som har drabbats
          av biverkningar av läkemedlet Vioxx. Reumatikerförbundet menar
          vidare att en kartläggning är viktig för att drabbade patienter
          ska få information om möjligheten till ersättning från läkemedelsförsäkringen.
        </p>
        <p xml:id="i-7cqFs6FYPKcax1YqSDGsT4">
          Rent allmänt bör biverkningsrapporteringen bli effektivare. Den
          sker i dag länsvis och i alldeles för liten omfattning, dessutom
          finns regionala skillnader i rapporteringen. En sådan kartläggning
          kan ligga till grund för en kvalitetsuppföljning av den svenska
          biverkningsregistreringen.
        </p>
        <p xml:id="i-QNsqchnPGb1b1T4m4jobBQ">
          Att nya och effektiva läkemedel snabbt kommer ut på marknaden
          är viktigt. Men patientsäkerheten måste vara hög och försäljningen
          måste kombineras med en konsekvent uppföljning av biverkningar.
          Det borde därför övervägas om inte krav på långtidsstudier för
          att upptäcka eventuella biverkningar bör finnas på läkemedel som
          säljs i Sverige.
        </p>
        <p xml:id="i-CgLM61MXkCMhUpMUrv8igG">
          Med anledning av ovanstående vill jag fråga:
        </p>
        <p xml:id="i-DkuMpjzHrJa3EBfwK5hCxA">
          Avser statsrådet att vidta åtgärder för att göra en nationell
          kartläggning över hur många personer som drabbats av biverkningar
          av läkemedlet Vioxx och andra närbesläktade läkemedel?
        </p>
        <p xml:id="i-JFQ9MfgfQyufZ3N7tTFK3U">
          Avser statsrådet att vidta åtgärder för att skapa en effektivare
          biverkningsrapportering kring läkemedel?
        </p>
        <p xml:id="i-DCG1raBqHVjPKuUXLhnncq">
          Avser statsrådet att vidta några andra åtgärder med anledning
          av larmet om Vioxx?
        </p>
      </div>
    </body>
  </text>
</TEI>
