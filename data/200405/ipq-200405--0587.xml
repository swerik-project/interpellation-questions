<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0587">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0587</head>
        <author who="i-C44sMEE9ocAndjedeN9fLp">Yvonne Ruwaida</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>fallet Maarouf</topic>
        <docDate when="2005-05-13">den 13 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10587</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:587 av Yvonne Ruwaida (mp) till statsrådet
          Jens Orback om fallet Maarouf Bakgrund - fallet Maarouf
        </IPQ_title>
      </div>
      <div type="IPQuestionBody">
        <p xml:id="i-R7XenrRZbpxULLypVKAFzj">
          Bakgrund - fallet Maarouf
        </p>
        <p xml:id="i-7Dy6SoFm27kh7xvngTSXR9">
          Nabil Maarouf fick ett barn Anna 1986, i dag 18 år gammal. Efter
          skilsmässan 1990 fick föräldrarna gemensam vårdnad. Nabil åkte
          till Tunisien 1991. Han hade på den tiden ett uppehållstillstånd
          som skulle förnyas var sjätte månad. I Tunisien satt Nabil i fängelse
          i tio månader och när han efter fängelsevistelsen skulle söka
          visum till Sverige fick han avslag utan att av den svenska ambassaden
          få veta varför. Han sökte ett flertal gånger visum till Sverige.
          1993 lyckades Nabil komma till Arlanda och fick där ett skriftligt
          avslag, där det framgick att han inte hade vårdnaden om sitt barn.
        </p>
        <p xml:id="i-9VFYTV1PRHiA6x1wdnS2t7">
          Då sökte Nabil visum igen och informerade svenska ambassaden
          om att hans syfte är att polisanmäla ett falskt intyg, där Nabil
          påstås avsäga sig vårdnaden. Nabil nekades återigen visum. Han
          sökte minst en gång i kvartalet och lyckades sex år efter Arlandavistelsen
          få visum.
        </p>
        <p xml:id="i-ML5EEWnRGr5aYoP47VXSfW">
          Nabil samt de påstådda vittnena till intyget polisanmälde mamman.
          Då var frågan preskriberad. Nabil drev frågan om vårdnaden i domstol.
          Domstolsförhandlingen flyttades fram i tiden, då Nabils visum
          gick ut. När domstolen äntligen tog upp frågan och Nabil kunde
          närvara, tog det mer än ett år.
        </p>
        <p xml:id="i-LcGrrQ1mero3HvmdBRrP55">
          Domstolen beslöt 2002 att inte pröva yrkandet om vårdnad, då
          domstolen hävdade att Nabil hade vårdnaden. Migrationsverket informerade
          Nabil om att han måste söka uppehållstillstånd från Tunisien,
          så han åkte dit. Väl i Tunisien sökte han uppehållstillstånd,
          men nekades för att han inte hade vårdnaden.
        </p>
        <p xml:id="i-VmnzGDgLcECdMCQJ6xPVf9">
          JK konstaterar 2005 att domstolen gjorde fel som inte prövade
          yrkandet. När Nabil då söker uppehållstillstånd får han avslag,
          då dottern hunnit fylla 18 år och Nabil då inte anses ha tillräcklig
          anknytning för att kunna få uppehållstillstånd.
        </p>
        <p xml:id="i-NDGQVfBk6HMvi4y8CjkLPJ">
          Under hela tiden förvägrades Nabil någon som helst kontakt med
          dottern, som 1994 placerades i fosterfamilj.
        </p>
        <p xml:id="i-USWaBhbE9dHMbMaZPB2eJK">
          Såväl Nabil som hans dotter har fallit offer för flera övergrepp.
        </p>
        <p xml:id="i-Sfu66BWbFrZBFWZmVC2o9g">
          1. Mammans förfalskning av intyg. Det har staten inget ansvar
          för.
        </p>
        <p xml:id="i-9V89SscC8r64qXY1yXyNfn">
          2. Nabils svårigheter att få visum. Här kan man hävda att staten
          har ett ansvar att underlätta för familjer att kunna mötas. Nabil
          borde ha fått visum för att kunna kolla upp uppgifterna om att
          han inte hade vårdnaden om sin dotter. Det faktum att han inte
          fått visum gjorde att mammans förfalskning av intyget var preskriberat.
          Även om han inte hade vårdnaden, så borde han ha rätt att få visum
          för att ha umgängesrätt med sin dotter. Även detta nekades honom.
          Ambassadens förvägran att ge honom visum har hindrat honom från
          att få tillbaka både vårdnaden och uppehållstillstånd.
        </p>
        <p xml:id="i-XuKL8Y3UJaGTcQWTTAKuRg">
          3. Domstolens vägran att behandla yrkandet. Hade domstolen gjort
          det de borde, så skulle Nabil ha fått uppehållstillstånd, då dottern
          vid den tidpunkten endast var 15 år. Enbart det faktum borde vara
          tillräckligt för att Nabil i dag borde få uppehållstillstånd.
        </p>
        <p xml:id="i-Wh3NXmniC5yhBJyBt1N6BB">
          Nu har Utlänningsnämnden avslagit Nabils förnyade ansökan om
          uppehållstillstånd.
        </p>
        <p xml:id="i-Bb8SbUD5QkhVmQPWpixvrp">
          Både svenska ambassadens agerande gällande visum och information,
          samt svenska rättsväsendets av JK konstaterade misstag, samt tidsfördröjning,
          kan inte vara Nabils eller Annas ansvar. Denna rättsskandal måste
          svenska regeringen ta ansvar för. Nabil hade utan tvekan hade
          haft svenskt uppehållstillstånd, samt förmodligen även svenskt
          medborgarskap. Staten har ett ansvar att i efterhand ge Nabil
          de rättigheter han enligt svensk rätt, skulle ha haft.
        </p>
        <p xml:id="i-A5sqyQwnYiWZrLYb6ETYkX">
          Är det inte rimligt ur människorättsperspektiv att någon som
          på felaktiga grunder berövats rätten att umgås med sin dotter
          och dottern med fadern, återfår sina rättigheter?
        </p>
        <p xml:id="i-XVsCpDfniGZVu9iuhGPPBh">
          Frågor till statsrådet Orback:
        </p>
        <p xml:id="i-igrkDWFz4wzyHP9HHZyaf">
          Hur avser statsrådet att agera för att se till att människor
          med utländsk bakgrund inte diskrimineras i sin egenskap som förälder,
          om man hamnar i en situation liknande fallet Maarouf?
        </p>
        <p xml:id="i-7hjZ6CQJcm9W5m8QMxnh5V">
          Hur avser statsrådet att agera för att se till att fundamentala
          mänskliga rättigheter försvaras i fall liknande Maarouf?
        </p>
        <p xml:id="i-V4x25PNXnzW6u9tw2mVbhw">
          Avser statsrådet att vidta några åtgärder för att tillse att
          utländska medborgare inte diskrimineras och deras rättigheter
          inte kränks i svenska domstolar särskilt med avseende på svenska
          barn med utländska föräldrar?
        </p>
      </div>
    </body>
  </text>
</TEI>
