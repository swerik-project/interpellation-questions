<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0269">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0269</head>
        <author who="i-62beZab5asYtPmcYVDdXC5">Nils-Erik Söderqvist</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>alkoholens påverkan på statsfinanserna</topic>
        <docDate when="2004-12-17">den 17 december</docDate>
        <status when="2005-01-25" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10269</external_id>
        <debate>
          <turn when="2005-01-25 19:58:02" duration="192">Morgan Johansson (S)</turn>
          <turn when="2005-01-25 20:00:58" duration="238">Nils-Erik Söderqvist (S)</turn>
          <turn when="2005-01-25 20:04:45" duration="186">Chatrine Pålsson (Kd)</turn>
          <turn when="2005-01-25 20:07:32" duration="260">Morgan Johansson (S)</turn>
          <turn when="2005-01-25 20:11:40" duration="261">Nils-Erik Söderqvist (S)</turn>
          <turn when="2005-01-25 20:15:48" duration="144">Chatrine Pålsson (Kd)</turn>
          <turn when="2005-01-25 20:18:00" duration="264">Morgan Johansson (S)</turn>
          <turn when="2005-01-25 20:22:03" duration="160">Nils-Erik Söderqvist (S)</turn>
          <turn when="2005-01-25 20:24:31" duration="180">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:269 av Nils-Erik Söderqvist (s) till finansminister
          Pär Nuder om de statsfinansiella konsekvenserna av ökad alkoholkonsumtion
        </IPQ_title>
      </div>
      <div type="IPQuestionBody">
        <p xml:id="i-U16oyGR911rfLUTB8MAJB7">
          Sedan mitten av 1990-talet har alkoholkonsumtionen ökat med 25
          % i Sverige. Vi svenskar dricker i dag i genomsnitt tio liter
          ren alkohol per person och år - mycket tack vare högre införselkvoter
          och sänkta skatter i våra grannländer. För första gången på många
          år ser vi nu också att den alkoholrelaterade dödligheten ökar
          tillsammans med kostnaderna för samhället. De akuta och medicinska
          skadorna kom först, därefter blev också de kroniska sjukdomarna
          i alkoholens spår synbara i forskningen.
        </p>
        <p xml:id="i-AGCQ4Ys4EeMQBk4fKcvKff">
          Alkoholen utgör i dag en minuspost inom de allra flesta samhällsområdena.
          Enligt en artikel i GP den 31 december 2003 av Bosse Ringholm,
          Morgan Johansson och Ulrica Messing kostar alkoholen varje år
          stora summor. De skriver: "Enligt vissa studier uppgår den totala
          nettokostnaderna, inklusive produktionsbortfall och vårdkostnader,
          till cirka 150 miljarder kronor om året."
        </p>
        <p xml:id="i-8dgrL6EeF4BkNNG5gu9Fa9">
          Samhällets kostnader för alkoholen kan alltså inte enbart hänföras
          till sjukvård och våld. För att få hela bilden av det pris som
          samhället betalar för "njutningsmedlet" alkohol måste även produktionsbortfallet
          till följd av alkoholanvändande tas med i beräkningarna. Alkoholrelaterade
          sjukdomar, skador och problem kan dessutom förklara en del av
          ökningen av antalet personer med förtidspension (sjukersättning)
          och det höga sjukskrivningstalet.
        </p>
        <p xml:id="i-TDdNtKKi1RbMYzLsorKbJi">
          Viktigt att påpeka i sammanhanget är att en mycket stor del av
          alkoholskadorna inte kan isoleras till de personer som socialt
          sett betraktas som missbrukare, utan i stället kan hänföras till
          de som "brukar" alkohol. Detta blir tydligt när man vet att akutsjukvården
          nattetid i stort sett enbart sysselsätts med skador som uppkommit
          under påverkan av alkohol. När det gäller alla misshandelsbrott
          är ca 80 % av gärningsmännen alkoholpåverkade. Omkring 25 % av
          alla fordonsförare som dör i trafiken kör rattfulla.
        </p>
        <p xml:id="i-MDidSZg9RMP3xyxnCQuqDU">
          Inom vården har det gjorts olika undersökningar som visar att
          missbrukare har två till fyra gånger så stor sjukfrånvaro än andra
          grupper i samhället. Statens kostnader för sjukskrivningar är
          totalt 120 miljarder kronor per år varav ca 15 miljarder kronor
          beräknas vara alkoholrelaterade. Det är tydligt att samhällets
          kostnader för alkoholen tränger undan ytterligare satsningar inom
          skolan, barnomsorgen och vården. Pengar som skulle kunna användas
          till något positivt i stället för att behöva användas för att
          sopa upp spillrorna efter de offer som alkoholen skördar i vårt
          samhälle.
        </p>
        <p xml:id="i-3r7dJaCxCN7s3tCzXiCUAk">
          Mot bakgrund av Långtidsutredningens slutsatser om den framtida
          välfärden, där en kommande situation målades upp där den offentligt
          finansierade välfärden ställs inför stora utmaningar, ställs frågan
          om alkoholens statsfinansiella kostnader på sin spets. Till vad
          ska våra gemensamma medel användas i framtiden? Till att reparera
          revorna som alkoholen dagligen lämnar efter sig i samhället, eller
          till att säkra kvaliteten i vården, skolan och äldreomsorgen?
        </p>
        <p xml:id="i-E5ShzrNVHTQquREpw6u35q">
          I ett läge där vi behöver alla i arbetsför ålder för att klara
          en hög nivå på välfärden är full sysselsättning ett själklart
          mål. Med en procentenhet @ alltså 40 000 människor @ fler i arbete,
          ökar skatteinkomster med runt 12 miljarder kronor. Samtidigt minskar
          utgifterna med 5@6 miljarder. Det ger ca 17 miljarder kronor som
          kan användas till välfärd inom vård, skola och omsorg. Bara genom
          att minska de sjukskrivningar och förtidspensioneringar som kan
          härledas till alkohol skulle ett stort steg tas mot en stabilare
          välfärd i framtiden.
        </p>
        <p xml:id="i-AEJPTgmFF9Y1dhVywFNPjj">
          Min fråga till finansministern är därför:
        </p>
        <p xml:id="i-NX2CngYXXk9g1QUPHpni4d">
          Hur kommer finansministern att agera för att minska de alkoholrelaterade
          kostnadernas belastning på statsbudgeten?
        </p>
      </div>
    </body>
  </text>
</TEI>
