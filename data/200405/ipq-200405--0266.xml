<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0266">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0266</head>
        <author who="i-H7qdW9GRQn7LaQ2UGGAvYC">Kerstin Lundgren</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>fortsatt satsning på utvecklings- och etableringsprojekt inom IUC-nätverket</topic>
        <docDate when="2004-12-15">den 15 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10266</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:266 av Kerstin Lundgren (c) till näringsminister
          Thomas Östros om fortsatt satsning på utvecklings- och etableringsprojekt
          inom IUC-nätverket
        </IPQ_title>
      </div>
      <div type="IPQuestionBody">
        <p xml:id="i-AGoW5CdGzy6LFTNMvGCNNK">
          Industriella Utvecklingscentra (IUC) finns etablerade i nära
          20 regioner i Sverige. Deras ägande är reglerat i uppdragsavtal
          med staten. Företagen är i majoritet i bolagen, men där ingår
          också fackliga organisationer, kommuner och högskolor som delägare.
          Uppdraget 1977, att på försök arbeta med Utvecklings-, Produktutvecklings-
          och Avknoppningsprojekt (UPA) under tre år skulle bli framgångsrikt.
          Här formades ett redskap för lokal och regional utveckling utifrån
          de unika förutsättningar som finns. Genom sina framgångar har
          försöksverksamheten förlängts @ men också utvärderats.
        </p>
        <p xml:id="i-8X7zWQJRNMR9CvqgLZXA5K">
          Sedan utredaren i november 2002 föreslog en kraftig, långsiktig
          satsning på IUC-bolagens verksamhet har osäkerheten blivit ledstjärna.
          I stället för de 200 mkr som utredaren förordade i form av årliga
          satsningar - har följt år av ovisshet, sena besked och neddragna
          satsningar. För 2003 drogs nivån ned och inför 2004 lät regeringen
          osäkerheten gälla ett helt kvartal in på det nya året @ i stället
          för att som brukligt klara ut förutsättningarna före årsskiftet.
          När beskedet sedan kom var uppdraget klart begränsat. Denna tvekan
          inför framtiden har varit kostsam och här finns exempel på hur
          företag dragit sig tillbaka och verksamhet avvecklats. Det har
          kostat förtroendekapital, utvecklingsmöjligheter och därmed arbetstillfällen.
        </p>
        <p xml:id="i-RnkMidioYd2ZrxWqXfcm6A">
          IUC-nätverket har visat på ett nytt sätt att arbeta @ frikopplat
          från de storskaliga myndighetsstrukturerna. Det har givit utrymme
          för större flexibilitet och närhet, vilket har betydelse för att
          kunna möta produkt- och avknoppningsprojekt i tidiga utvecklingsskeden.
          Det kan ifrågasättas om mer storskaliga strukturer som Nutek kan
          klara detta. I vart fall finns skäl att söka tydliga kompletterande
          satsningar. Frågan är också om Nutek är rätt värd för denna typ
          av projekt.
        </p>
        <p xml:id="i-E6647LsM7JRTpbthpav6Td">
          Även om regeringen har ett intresse för att hitta nya former
          för satsningar på företagande är frågan om detta måste utesluta
          satsningar på det som fungerat väl hitintills. I budgetpropositionen
          för 2005 omnämns att staten via IUC vill stimulera till utveckling
          och nya jobb via Industriella Utvecklingscentra och UPA-uppdrag.
        </p>
        <p xml:id="i-NQz4zmyYvG5h9ig7Lvjj1Y">
          Med hänvisning till vad som här anförts vill jag ställa följande
          frågor till näringsministern:
        </p>
        <p xml:id="i-SMRcjpbsqe2khPmAkuwaWK">
          1. Hur avser näringsministern att stimulera till utveckling och
          nya jobb via IUC under 2005?
        </p>
        <p xml:id="i-U4F8Zbz2Shdu8YBSe8XozM">
          2. Vilka åtgärder är näringsministern beredd att medverka till
          för att IUC-nätverken får ett långsiktigt avtal och därmed en
          långsiktighet på uppsökande verksamhet, produktutveckling och
          förstudier vid avknoppning @ för nya företag och nya jobb?
        </p>
      </div>
    </body>
  </text>
</TEI>
