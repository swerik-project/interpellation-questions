<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0494">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0494</head>
        <author who="i-24CbHNwsRznss4Yas6HseU">Anita Brodén</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>översyn av djursjukdatasystemet</topic>
        <docDate when="2005-03-24">den 24 mars</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10494</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:494 av Anita Brodén (fp) till jordbruksminister
          Ann-Christin Nykvist om översyn av djursjukdatasystemet
        </IPQ_title>
      </div>
      <div type="IPQuestionBody">
        <p xml:id="i-BaSNEmaxHReHCSBFr8ctZ9">
          Behovet av en översyn av djursjukdatasystemet har diskuterats
          under en längre tid. Ett djursjukdatasystem, inkluderande databas,
          är ett hjälpmedel i förebyggande djurhälsovård och livsmedelskontroll.
          Man kan med hjälp av databasen följa sjukdomsutvecklingen och
          läkemedelsföreskrivningar, vilket är oerhört angeläget inte minst
          med tanke på utvecklingen av antibiotikaresistenta bakteriestammar.
          Riksdagens revisorer publicerade i november 2002 rapporten Villkoren
          för veterinärverksamhet (2002/03:4) i vilken man kritiserar nuvarande
          verksamhet.
        </p>
        <p xml:id="i-SByr5ERyTmjZk3XRvpTPKG">
          Revisorerna konstaterar i rapporten att brister i djursjukdata
          får konsekvenser för användare av uppgifterna och på sikt även
          för djurens hälsa. Revisorerna menar också att med mera tillförlitliga
          uppgifter om behandlingar och medicinering skulle förebyggande
          insatser kunna planeras och organiseras på ett bättre sätt. Rapporten
          har remissbehandlats och remissinstanserna delar i stor utsträckning
          revisorernas uppfattning om problemen med djursjukdata.
        </p>
        <p xml:id="i-Xf3P7xkEQ3RV4xy8XWxDgp">
          Revisorerna föreslår i rapporten att regeringen ska ge en oberoende
          utredning i uppdrag att redovisa hur omfattande bristerna i djursjukdata
          är, vad de beror på och vad bristerna har inneburit för statistikens
          användbarhet. Utredningen borde även få i uppdrag att komma med
          förslag till hur bristerna kan åtgärdas och hur man kan åstadkomma
          en fullständig rapportering från alla veterinärer.
        </p>
        <p xml:id="i-BF956joy22Gu2J78skTTuN">
          Riksdagen biföll våren 2003 miljö- och jordbruksutskottets hemställan
          (bet. 2002/03:MJU10) att bifalla Riksdagens revisorers förslag
          (2002/03:RR12) i denna del. Först den 17 juni 2004 bemyndigar
          regeringen chefen för Jordbruksdepartementet att tillkalla en
          särskild utredare. Utredningen ska redovisas senast den 1 september
          2005.
        </p>
        <p xml:id="i-53cpxWpKQ9qMqwk9Ada6jx">
          Det är anmärkningsvärt att det tagit så lång tid mellan revisorernas
          förslag och regeringens agerande. Detta är särskilt allvarligt
          med tanke på att problematiken kring djursjukdatasystemet varit
          känd under lång tid. Folkpartiet anser att regeringen måste verka
          för att påskynda uppbyggnaden av relevanta dataverktyg för djursjukdatasystemet.
        </p>
        <p xml:id="i-XPvQZcJkJgdh7m3GVf8yKP">
          Folkpartiet har i ett antal motioner krävt en utredning av veterinärorganisationen
          och djursjukdataregistret. Vi har framfört behovet av att arbeta
          fram alternativa organisatoriska lösningar för den fältveterinära
          verksamheten. Vi har också framfört vikten av beredskap mot smittsamma
          djursjukdomar inom det veterinära området i hela landet. Svaret
          har konstant varit att arbete pågår i Regeringskansliet. Vi kan
          konstatera att arbetet fortfarande pågår.
        </p>
        <p xml:id="i-UqzZsN9nerEeBxSsHpZKJj">
          Vilka åtgärder har statsrådet vidtagit för att påskynda att utredningen
          tillsattes?
        </p>
        <p xml:id="i-3dbZGYzYhUT52k7pkot26w">
          När avser jordbruksministern att återkomma till riksdagen med
          skarpa förslag på åtgärder för att lösa problemet med djursjukdatasystemet,
          och i så fall när?
        </p>
      </div>
    </body>
  </text>
</TEI>
