<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0236">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0236</head>
        <author who="i-XhKn9p4oQVJvYzm2h78jih">Sven-Erik Sjöstrand</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>problem kring isocyanatanvändning</topic>
        <docDate when="2004-11-30">den 30 november</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10236</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:236 av Sven-Erik Sjöstrand (v) till statsrådet
          Hans Karlsson om problem kring isocyanatanvändning
        </IPQ_title>
      </div>
      <div type="IPQuestionBody">
        <p xml:id="i-QTF9wcosYH8SWjg42sGe3E">
          Hundratusen svenska arbetare exponeras varje dag för isocyanater.
          Av dem beräknas tiotusen bli sjuka. Många av dem för hela livet.
        </p>
        <p xml:id="i-4cydFmg4dkPNgSD7D8DuCh">
          Arbetsmiljöarbetets mål är att skapa säkra och sunda arbetsplatser.
          Ingen ska behöva bli skadad, mista sitt arbete eller bli förtidspensionerad
          på grund av dålig arbetsmiljö. Säkra och sunda arbetsplatser är
          bra för människor, företag och samhälle.
        </p>
        <p xml:id="i-NGaoW8qnXyYMzuSpdYLLPd">
          Arbetsmiljöproblemen kring isocyanater är ett stort och viktigt
          problem som på senare tid uppmärksammats alltmer. Exponeringen
          av isocyanater kan ge flera symtom. Vanligast är problem med andningsvägarna
          som till exempel rinnande näsa, snuva och irritationshosta eller
          näsblod. Huvudvärk eller att man känner sig tung i huvudet är
          också vanligt. Man kan också få nedsatt lungfunktion som man oftast
          inte kopplar till arbetet.
        </p>
        <p xml:id="i-CjFa32VhLFG6uK6Dxof14F">
          I värsta fall kan man få en allergisk astma som man får ha kvar
          resten av sitt liv. Vid kontakt med isocyanater får man en farlig
          allergisk reaktion som i värsta fall kan vara livsfarlig varje
          gång man fortsättningsvis kommer i kontakt med isocyanater. Denna
          överkänslighet medför att man blir känslig även för andra luftföroreningar
          och lukter.
        </p>
        <p xml:id="i-5BvPDxRvNsBiCNvCUQnfVQ">
          Trots alla dessa symtom och skaderisker vill statliga Arbetsmiljöverket
          mildra kraven på arbetsgivarna och fyrdubbla den tillåtna dosen
          av vissa isocyanater i arbetsmiljön. Det här låter inte klokt
          @ och är det inte heller!
        </p>
        <p xml:id="i-A5RsyToYjCBywRsN5Laenm">
          Enligt Arbetsmiljöverket finns det tillräckligt med forskning
          för att luckra upp säkerheten kring ämnena. Men en sådan förändring
          skulle innebära att de regelbundna läkarundersökningarna försvinner.
          Dessutom kommer arbete med monisocyanater som MIC och ICA för
          en person med astma att beskrivas som "olämplig". I dag är de
          absolut förbjudna.
        </p>
        <p xml:id="i-MYuwj8Lr49ph585xbdwuvu">
          Kravet på speciell utbildning mildras också i Arbetsmiljöverkets
          förslag.
        </p>
        <p xml:id="i-KkzXHxv3HsUDoTip4iE7pD">
          Arbetsmiljöverkets planer på att fyrdubbla gränsvärdena väcker
          förvåning bland forskarna. Andra som är kritiska är facket som
          anser att Arbetsmiljöverket tar för stora ekonomiska hänsyn. Bland
          annat är man på Metallindustriarbetarförbundet säker på att Arbetsmiljöverket
          prioriterar de ekonomiska konsekvenserna framför arbetarnas hälsa.
          De nya reglerna ska enligt planerna börja gälla från den 1 juli
          2005.
        </p>
        <p xml:id="i-TCvsWuKbnDVG1FFttEa8UW">
          Arbetsmiljöverket har regeringens uppdrag att tillse att arbetstagarna
          skyddas mot ohälsa i arbetet, men tycks nu negligera riskerna
          med isocyanater och just nu pågår det en strid mellan Arbetsmiljöverket
          och de fackliga organisationerna. I Vänsterpartiet är det vår
          förhoppning att regeringen agerar och hindrar försämringarna vad
          gäller föreskrifterna för isocyanathantering.
        </p>
        <p xml:id="i-S3dHcqSoFBaQc1obNvLNcy">
          Jag vill därför ställa följande frågor till statsrådet Hans Karlsson:
        </p>
        <p xml:id="i-FNk5zfHTFvvTF61geMsbF2">
          1. Har arbetslivsministern för avsikt att vidta några åtgärder
          för att reglerna kring isocyanathanteringen inte ska försämras?
        </p>
        <p xml:id="i-D84V4T2kCi5baBLRKP9GX3">
          2. Vilka åtgärder avser ministern att vidta för att utarbeta
          en ny strategi för hur problemen kring isocyanatanvändningen långsiktigt
          ska bemästras?
        </p>
      </div>
    </body>
  </text>
</TEI>
