<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0628">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0628</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>kamp mot totalitära tendenser</topic>
        <docDate when="2005-05-23">den 23 maj</docDate>
        <status when="unknown" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10628</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:628 av Ana Maria Narti (fp) till statsrådet
          Jens Orback om kamp mot totalitära tendenser
        </IPQ_title>
      </div>
      <div type="IPQuestionBody">
        <p xml:id="i-WRuZBF52wS4W5QZuXYNwpK">
          Tidningar och andra medier rapporterar om antisemitiska nya strömmar
          i vårt samhälle. Häromdagen läste jag oroande vittnesmål om detta
          i det nyhetsbrev som publiceras av den svenska kommittén mot antisemitism.
          Människor som tillhör Sveriges muslimska befolkning och som själva
          är troende hävdar bestämt att fördomarna mot judar i de flesta
          fall inte kommer från äldre invandrare utan att det är bland barn
          och ungdomar som dessa mörka tänkesätt sprids. De framförs av
          kamrater och kommer främst från en del imamer i moskéerna.
        </p>
        <p xml:id="i-XEafzSprbtvGcGFLnJ54av">
          Denna artikel påminde mig om den fransk-algeriska författarinnan
          Fadela Amar, grundare av organisationen Varken hora eller kuvad.
          Fadela Amar talar och skriver om hedersmord, våld och hot som
          riktas mot flickor och kvinnor från muslimska miljöer och om de
          konflikter som utvecklas på grund av detta i Frankrike. Men det
          är inte det redan välkända mönstret @ motsättningar mellan generationer
          och kulturer @ som deras vittnesmål belyser. Tvärtom @ helt nya
          fakta tonar fram. Fäder som i sina länder @ Turkiet, Algeriet,
          Irak @ kämpade för att försvara kvinnornas frigörelse upptäcker
          i våra västerländska samhällen att de själva hotas av sina söner.
          Det är tonårspojkarna och de mycket unga männen som låter sig
          förföras av fundamentalismens predikanter från källarmoskéerna,
          det är manliga aktiva personer födda och uppväxta i Frankrike
          som tror sig kallade att försvara de fattiga kvarterens heder
          och känner sig skyldiga att sätta i gång kvinnoförtrycket. Den
          franska författarinnan understryker att fundamentalisterna i dag
          får nya allierade. Extremvänsterns intellektuella är redo att
          föra vidare deras talan, därför att de på så sätt sprider sitt
          eget USA-hat. Och gamla och nya rasister och fascister för med
          entusiasm vidare blodtörstens budskap eftersom de då pekar ut
          judarna och staten Israel som lovliga byten.
        </p>
        <p xml:id="i-5qkUKj8zo6fKJK733732Kj">
          Farliga nutida totalitära tendenser kommer alltså underifrån,
          från de fattigaste människornas vana att leva i utanförskap. Det
          är bland dessa människor som hatets och våldets profeter finner
          soldater för det krig de vill föra mot demokratin. Jag tror att
          det finns bara ett sätt att stoppa dessa tendenser: att mobilisera
          demokratiskt sinnade grupper och individer mitt i den muslimska
          befolkningen i vår värld. Vi behöver ta vara på den kraft och
          den passion för demokratin som lever intensivt bland gräsrötterna
          i det civila samhället, bland i första hand arbetsgrupper och
          organisationer från invandrarbefolkningen.
        </p>
        <p xml:id="i-S67UPGZVwCwNwifWHse7En">
          Med bakgrund i de fakta som här beskrivs vill jag fråga demokrati-
          och integrationsministern:
        </p>
        <p xml:id="i-QtJBQQhECxzSdNNMi1bhEo">
          Avser statsrådet att etablera ett kontinuerligt samarbete med
          aktiva grupper engagerade i kampen mot antisemitismen i vårt samhälle
          och framför allt i den kamp som måste föras för att rädda barn
          och ungdomar från den mörka totalitära förförelsen?
        </p>
        <p xml:id="i-KZhrZzg7jbbH81UtxCn44q">
          Avser statsrådet att agera för att organisationer i större omfattning
          än i dag får praktiska förutsättningar för att gå vidare i denna
          kamp?
        </p>
      </div>
    </body>
  </text>
</TEI>
