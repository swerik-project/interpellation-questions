<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0160">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0160</head>
        <author who="i-4htYS85JpBwxyYZ32aVtBc">Gunilla Tjernberg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>kulturverksamhet för äldre</topic>
        <docDate when="2004-11-18">den 18 november</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10160</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:160 av Gunilla Tjernberg (kd) till utbildnings-
          och kulturminister Leif Pagrotsky om kulturverksamhet för äldre
        </IPQ_title>
      </div>
      <div type="IPQuestionBody">
        <p xml:id="i-UXwYfDQUm5LuT42KKEMMgi">
          Människan har både materiella och immateriella behov. Bådadera
          måste tillfredsställas för att hela människan ska leva och må
          bra både fysiskt och psykiskt. Kristdemokraterna menar att det
          i hela samhället råder en för stor fokusering på materiella värden
          och tillgångar på bekostnad av de immateriella värdena. En sådan
          utveckling riskerar att försämra såväl den fysiska som den psykiska
          hälsan bland människor.
        </p>
        <p xml:id="i-5xNJMfy75GQFb5mBmNfZXb">
          Inom sjukvården har en medvetenhet om de immateriella värdenas
          betydelse för hälsan vuxit sig allt starkare under de senaste
          åren. Att kropp och själ hör ihop är numera erkänt av professionen.
          Många sjukhus och andra vårdinrättningar intresserar sig för kulturens
          möjligheter att påverka patienternas hälsa. Såväl den nära kulturen,
          i form av böcker, konst och musik, som den yttre sjukhusmiljön,
          i form av arkitektur och inredning, påverkar patienter och personal.
          De flesta konstformer manar till kommunikation och eftertanke
          vilket verkar stimulerande för alla människor som befinner sig
          i sjukhusmiljön. Konsten kan inbjuda till samtal i en påfrestande
          situation eller verka lugnande i en stressad miljö. Med den forskning
          som i dag finns ser vi att kulturens inverkan på hälsan har påtaglig
          betydelse, både i förebyggande och i direkt syfte. Tillgång till
          kulturupplevelser gör att vi lever längre, mår bättre och att
          tillfrisknandet hos personer som är sjuka påskyndas.
        </p>
        <p xml:id="i-E3xoM6EWJ4sscevWxtsuw4">
          Kulturens betydelse för hälsan gäller alla människor men en särskild
          betydelse kan den få inom äldreomsorgen. Forskning har visat att
          på äldreboenden där de äldre regelbundet fått tillgång till kulturella
          aktiviteter som musik, högläsning eller samtal kring konst minskar
          behovet av mediciner och de äldre ökar sina sociala aktiviteter.
          Även bland demenssjuka kan personalen se en tydlig förbättring
          när de till exempel får höra musik som de känner igen.
        </p>
        <p xml:id="i-4j5NDyuJ3uCWxJHZ6Wqm96">
          Att ge kulturen en mer framträdande plats inom äldreomsorgen
          kan ge de äldre en ökad livskvalitet. Det kan även på sikt innebära
          en ekonomisk vinst i och med att de äldre mår bättre och behovet
          av vård och mediciner minskar. Tillgången till kultur inom äldreomsorgen
          är i dag ytterst begränsad. När kulturaktiviteter förekommer är
          det oftast som ett tillfälligt besök vid ett enstaka tillfälle.
          Jag anser att kulturen måste få bli ett naturligt inslag i äldreomsorgens
          vardag.
        </p>
        <p xml:id="i-KmmixnhoFUrVd6n1V1WiHu">
          Jag vill därför fråga statsrådet:
        </p>
        <p xml:id="i-74C1PxndKK8PU5yvBw1PZK">
          Vad avser statsrådet att vidta för åtgärder för att ta till vara
          kunskapen om kulturens betydelse för hälsan och göra kulturen
          mer tillgänglig för äldre till exempel inom äldreomsorgen?
        </p>
      </div>
    </body>
  </text>
</TEI>
