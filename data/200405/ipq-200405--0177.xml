<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0177</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>valfrihet inom äldreomsorg och hemtjänst</topic>
        <docDate when="2004-11-19">den 19 november</docDate>
        <status when="2004-12-17" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10177</external_id>
        <debate>
          <turn when="2004-12-17 14:09:44" duration="114">Ylva Johansson (S)</turn>
          <turn when="2004-12-17 14:11:35" duration="255">Ulrik Lindgren (Kd)</turn>
          <turn when="2004-12-17 14:15:41" duration="206">Ylva Johansson (S)</turn>
          <turn when="2004-12-17 14:19:03" duration="203">Ulrik Lindgren (Kd)</turn>
          <turn when="2004-12-17 14:22:15" duration="143">Ylva Johansson (S)</turn>
          <turn when="2004-12-17 14:24:30" duration="147">Ulrik Lindgren (Kd)</turn>
          <turn when="2004-12-17 14:26:53" duration="117">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:177 av Ulrik Lindgren (kd) till statsrådet
          Ylva Johansson om valfrihet inom äldreomsorg och hemtjänst
        </IPQ_title>
      </div>
      <div type="IPQuestionBody">
        <p xml:id="i-XsfHsMgMnqKSSDRpnN69bq">
          Respekten för de äldres integritet och självbestämmande kräver
          att valfrihet präglar utformningen av det stöd som ges. Men betoningen
          på valfrihet får aldrig bli ett viktigare mål än tryggheten i
          vården och omsorgen. För de allra mest utsatta @ dementa, multisjuka
          och andra med nedsatt autonomi @ är tryggheten och värdigheten
          så mycket mera angelägen.
        </p>
        <p xml:id="i-NbmV5s5o984LqTTvNJmd1X">
          Ett problem är att kommunerna har allt färre platser i de särskilda
          boendena. Numera försöker man i största möjliga utsträckning ge
          vård och omsorg i hemmet. Denna nya så kallade kvarboendeprincip
          som tillämpas är problematisk ur ett valfrihetsperspektiv.
        </p>
        <p xml:id="i-Tgsyr1cGUz9tXK7QegneLH">
          Alltför länge var valfrihet förbehållet dem med tjock plånbok
          och goda kontakter. Privata lösningar har ju alltid funnits. Men
          genom ett system med ett så kallat Eget val ges alla människor
          förutsättningar för reell valfrihet, med gemensam finansiering
          och ett tak för avgifterna.
        </p>
        <p xml:id="i-7yXEp3xkJXYwEcZuSKATWK">
          Hjälp i hemmet, hemtjänst, är en välfärdstjänst som lämpar sig
          väl för Eget val. Kommunens uppgift är att biståndsbedöma enligt
          socialtjänstlagen på sedvanligt sätt, prissätta enligt timtaxa,
          vårdtyngd eller på annat sätt, ackreditera (kvalitetssäkra) genom
          program eller ramavtal och därefter överlämna till den enskilde
          att efter eget val välja vem som ska utföra hemtjänsten. Det finns
          personer som inte själva kan göra sin röst hörd och deras behov
          måste självklart också tillgodoses. Det kan ske genom att ge anhörig
          eller personligt ombud rätt att föra deras talan.
        </p>
        <p xml:id="i-4yRMi56u5oFi3ZzXU4HTWw">
          Uppgiften att tillhandahålla Eget val inom hemtjänsten faller
          naturligtvis på de ansvariga kommunerna. Men inte desto mindre
          bör en utveckling mot mer valfrihet inom äldreomsorgen vara ett
          högt prioriterat mål även för regeringen.
        </p>
        <p xml:id="i-3Ah4d1sJhhjLg8yBonP2B9">
          Med anledning av ovanstående vill jag fråga:
        </p>
        <p xml:id="i-Whm5eEbyexCYmU571mv8te">
          Vilka åtgärder avser statsrådet att vidta för att främja en utveckling
          mot mer valfrihet för den enskilde vårdtagaren inom äldreomsorgen?
        </p>
      </div>
    </body>
  </text>
</TEI>
