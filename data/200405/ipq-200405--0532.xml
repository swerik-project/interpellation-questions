<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0532">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0532</head>
        <author who="i-W6BJ44rcZjp5pD28NhHrCf">Gunnar Axén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>bro över Skepparpinan i Motala</topic>
        <docDate when="2005-04-19">den 19 april</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10532</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:532 av Gunnar Axén (m) till statsrådet
          Ulrica Messing om bro över Skepparpinan i Motala
        </IPQ_title>
      </div>
      <div type="IPQuestionBody">
        <p xml:id="i-LEFSJWdVvuLBP93m1J7hZv">
          Den 30 mars välte en lastbil i centrala Motala. Denna gång var
          lasten 20 ton torv, men det hade mycket väl kunnat vara något
          betydligt farligare. Dessutom hade någon kunnat råka väldigt illa
          ut om de hade varit på olycksplatsen.
        </p>
        <p xml:id="i-HXQeFNJ2WeiyAAgNifUh1V">
          En bro över den av Vätterns vikar som löper in vid Motala, Skepparpinan,
          har varit med länge i Vägverkets planering över projekt. Första
          gången bron planerades var redan år 1942. Det är ett viktigt projekt,
          inte minst ur trafiksäkerhetssynpunkt. Projektet är en del av
          Vägverkets projekt med riksväg 50. Vägverket skriver bland annat
          om projektet:
        </p>
        <p xml:id="i-V4S17htuMWiwUH1E5i6uFA">
          "Nuvarande standard, miljö- och trafiksituation för sträckningen
          genom centrala Motala uppfyller inte kraven som ställs för det
          nationella stamvägnätet. På genomfarten blandas genomfartstrafik
          med lokal biltrafik, bussar, gång- och cykeltrafik. Ett stort
          antal bostadshus vetter direkt mot vägen och den passerar också
          intill ett par skolor. Göta kanal korsas på en öppningsbar bro.
          Broöppningarna medför stopp, störningar, olycksrisker och fördröjningar
          för vägtrafiken under sommarhalvåret. För att minska problemen
          med genomfartstrafiken genom centrum har sedan 40-talet en ny
          genomfart för riksväg 50 planerats väster om centrum, över Motalaviken
          vid den så kallade Skepparpinan."
        </p>
        <p xml:id="i-Upn7Z6szeXzG2ehttGTjiX">
          Som situationen ser ut nu trafikeras Motalas innerstad intensivt
          av tung trafik. Det är en säkerhetsrisk och olyckor sker och har
          också skett tidigare mitt inne i centrala Motala. Bland annat
          har också en bil lastad med kalk tidigare vält inne i staden.
        </p>
        <p xml:id="i-4SPapGZVr3dV9fkCRVw2Vt">
          Regeringen beslutade den 28 oktober 2004 om en utbyggnad av riksväg
          45 till Trollhättan. Bron över Skepparpinan skulle egentligen
          ha varit med i Vägverkets projekt som skulle genomföras inom en
          snar framtid. Projektet fick dock skjutas på framtiden ännu en
          gång, nu på grund av investeringarna för att rädda kvar jobb i
          Trollhättan.
        </p>
        <p xml:id="i-UeHnBF6GwDg1yvNWoTe8Vh">
          Detta visar svagheten i regeringens infrastrukturbudget eftersom
          så fort något nytt ska byggas måste genast något redan planerat
          prioriteras bort. I detta fall var det säkerheten för motalaborna
          som fick stryka på foten. Det är inte rimligt att ställa regioner
          mot varandra på detta sätt.
        </p>
        <p xml:id="i-N7zhesSanEwavAZLz1sox9">
          Bron över Skepparpinan skulle förbättra transportvägarna och
          infrastrukturen för det lokala näringslivet. Den nuvarande genomfarten
          är egentligen ett provisorium sedan 30 år tillbaka. En bro över
          Skepparpinan skulle dessutom förkorta vägen för bland annat den
          tunga trafiken med drygt två kilometer vilket totalt skulle spara
          in fem miljoner onödiga fordonskilometer per år. Sammanlagt passerar
          300 000 tunga fordon Motala varje år och olyckorna, liknande den
          som inträffade den 30 mars i år, kommer att fortsätta inträffa
          så länge trafiken går genom stadskärnan.
        </p>
        <p xml:id="i-D4sm1jdFn4fHimx22YsGWx">
          Regeringen måste agera för att snabba upp processen vad gäller
          en förbifart vid Motala och bron över Skepparpinan.
        </p>
        <p xml:id="i-KSGNpvyLXNpscJ6fYqbH4N">
          Mina frågor till infrastrukturministern är därför:
        </p>
        <p xml:id="i-A21HQ7s6JVvrmPBKFELzsP">
          1. När avser statsrådet och regeringen att ge ett besked gällande
          en byggstart för bron över Skepparpinan?
        </p>
        <p xml:id="i-9D31GQtWymikwrXVmifQtA">
          2. Hur avser statsrådet att agera för att bron över Skepparpinan
          inte fortsatt ska skjutas på framtiden till förmån för av regeringen
          mer prioriterade projekt?
        </p>
      </div>
    </body>
  </text>
</TEI>
