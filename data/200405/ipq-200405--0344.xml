<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0344">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0344</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>poliser i Stockholms län</topic>
        <docDate when="2005-02-01">den 1 februari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10344</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:344 av Gunnar Andrén (fp) till justitieminister
          Thomas Bodström om poliser i Stockholms län
        </IPQ_title>
      </div>
      <div type="IPQuestionBody">
        <p xml:id="i-5tGRwhyu3ufVWjNorAzXQF">
          Stockholms län och dess polisdistrikt präglas av den till arten
          allvarligaste och till numerären största brottsligheten i hela
          Sverige.
        </p>
        <p xml:id="i-UzaahvJELwwZ3hY84tNW9V">
          Det hänger nära samman med att Stockholm, som landets största
          stad, drar till sig personer som genom illegal och brottslig verksamhet
          begår brott och skapar otrygghet och rädsla.
        </p>
        <p xml:id="i-QSPRaaxjdxkCwsspCGWxyB">
          Stockholms kommunikationsmässiga närhet till andra länder innebär
          dessutom att brottsmiljön får en internationell, för flertalet
          svenskar främmande och skrämmande, prägel.
        </p>
        <p xml:id="i-J2yX7u1VkSqQkvpgJNbu2W">
          Allmänheten uppfattar detta förhållande, ibland helt korrekt
          och stundom grundlöst, som att brottsligheten inte sällan utmärkts
          av en stor hänsynslöshet. Detta kan man ogilla men inte bortse
          från.
        </p>
        <p xml:id="i-JaukKXbK57w42BgKHqGQDb">
          I denna situation är det av synnerlig vikt att tilltron till
          Polisens @ varmed avses såväl själva myndigheten som poliskåren
          @ möjligheter att utföra sitt arbete i allmänhetens tjänst stärks.
        </p>
        <p xml:id="i-QikvmkX85m2UPz8bA5k3Uo">
          Det finns en utbredd uppfattning att polisen är alltför fåtalig,
          ibland nästan sällsynt, för att klara att upprätthålla den trygghet
          och beivra brott i den utsträckning laglydiga medborgare förväntar
          sig.
        </p>
        <p xml:id="i-FGpYWBx298R3gN2kPBRi6B">
          Mot denna bakgrund är det synnerligen anmärkningsvärt att ett
          antal nyexaminerade poliser @ antalet rör sig om 20@40 beroende
          på hur man räknar @ som önskar tjänstgöra i Stockholms län, nekas
          anställning i länet.
        </p>
        <p xml:id="i-M3QiUaXnpMTJF1ZFhbFNCS">
          Bakgrunden är inte att behovet av de nya polistjänstemännen inte
          skulle finnas. Bakgrunden är i stället rent ekonomisk, nästan
          bokföringsmässig.
        </p>
        <p xml:id="i-5eTf5BNHxAMVNkXwchqBQ9">
          För första gången på många år har Stockholms län polisstyrelse
          kunnat notera att ekonomin 2004 är i balans, ja, ett överskott
          på hela 135 miljoner kronor noteras. Det beror på ett väl organiserat
          och engagerat arbete inom Polisen, från dess styrelse, länspolischef
          och alla anställda inom hela Polisen.
        </p>
        <p xml:id="i-VTKkRoSRSAp3oEesEa7jCs">
          Det förtjänar i sammanhanget att erinras om att Rikspolisstyrelsen,
          som sorterar direkt under regeringen, för bara halvtannat år sedan
          beslöt skilja dåvarande länspolismästaren i Stockholms län från
          dennes tjänst och hänvisande till att Stockholms läns polismyndighet
          hade alltför dålig ekonomi.
        </p>
        <p xml:id="i-Gc1endXpWtej879BsYfnRX">
          Mot denna bakgrund borde regeringen om intet annat applådera
          den ekonomiska utvecklingen i Stockholms läns polisdistrikt.
        </p>
        <p xml:id="i-VYDCCwgYhM2MB7EoVXXVnx">
          I stället har regeringen via sitt regleringsbrev den 22 december
          2004 dragit in 300 miljoner av polisens samlade överskott för
          förra året @ avser hela Sverige @ om 358 miljoner kronor. En mycket
          stor andel, i storleksordningen en tredjedel, faller på Polismyndigheten
          i Stockholms län.
        </p>
        <p xml:id="i-AbiNQbdLPUxEZmXKzSPhtZ">
          Detta regeringsbeslut förändrar i grunden inte bara Polisens
          bokföringsmässiga planering utan framför allt dess verksamhetsplanering.
        </p>
        <p xml:id="i-Lu19HqrhaSnTNC1r1YwyX8">
          Anslagsindragningen sänder en signal till myndigheten att man
          bör förbruka hela anslaget före budgetårets utgång, för annars
          tar regeringen hand om överskottet. Detta är allvarligt nog och
          dessutom motsatsen till klok ekonomisk politik och hushållning
          med skattebetalarnas pengar: Det måste också i offentlig verksamhet
          löna sig att vara kostnadseffektiv och att spara.
        </p>
        <p xml:id="i-RqiH67fwACPFQByWpbfhzH">
          Som politiskt förtroendevalda och därmed ytterst ansvariga för
          tryggheten i samhället måste vi som ledamöter i Sverige riksdag
          ta vårt ansvar och inte ägna oss åt ansvarsflykt.
        </p>
        <p xml:id="i-GTHvQ5ysw61sNnYZs8gfBk">
          Myndigheter som sköter sig väl, helst inte bara ekonomiskt utan
          också verksamhetsmässigt, får inte straffas utan tvärtom bör sådana
          myndigheter premieras.
        </p>
        <p xml:id="i-9CrT5rRrhP6b5RMKt15way">
          Därför är det synnerligen oroande att Stockholms läns polismyndighet
          inte har ekonomisk möjlighet att anställa alla de poliser som
          önskar arbeta inom detta Sveriges befolkningsmässigt största men
          dessvärre även mest brottsbelastade län.
        </p>
        <p xml:id="i-Upf82R8G3C9aNpZTvf2LGT">
          Detta skadar hela tilltron till polisen och ökar inte tryggheten
          för länets invånare.
        </p>
        <p xml:id="i-MLAEPYuadjUePkNCetWmRn">
          Mot denna bakgrund vill jag fråga chefen för Justitiedepartementet:
        </p>
      </div>
    </body>
  </text>
</TEI>
