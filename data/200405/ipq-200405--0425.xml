<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0425">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0425</head>
        <author who="i-CYXB5gc8UwhvnW3jqhdnoq">Sven Gunnar Persson</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>energibesparande åtgärder</topic>
        <docDate when="2005-02-24">den 24 februari</docDate>
        <status when="2005-03-22" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10425</external_id>
        <debate>
          <turn when="2005-03-22 15:19:05" duration="259">Mona Sahlin (S)</turn>
          <turn when="2005-03-22 15:23:20" duration="224">Sven Gunnar Persson (Kd)</turn>
          <turn when="2005-03-22 15:27:01" duration="94">Lars Tysklind (Fp)</turn>
          <turn when="2005-03-22 15:28:31" duration="158">Mona Sahlin (S)</turn>
          <turn when="2005-03-22 15:31:06" duration="168">Sven Gunnar Persson (Kd)</turn>
          <turn when="2005-03-22 15:33:51" duration="51">Lars Tysklind (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:425 av Sven Gunnar Persson (kd) till samhällsbyggnadsminister
          Mona Sahlin om energibesparande åtgärder
        </IPQ_title>
      </div>
      <div type="IPQuestionBody">
        <p xml:id="i-X2bthFn8Yx1qjdqqnABmes">
          Statens energimyndighet (STEM) bildades 1998 och ska arbeta för
          att ställa om det svenska energisystemet till ett ekologiskt och
          ekonomiskt uthålligt system genom att leda statens insatser på
          energiområdet. Detta ska ske i samverkan med näringsliv, energiföretag,
          kommuner och forskarsamhälle.
        </p>
        <p xml:id="i-LuTJAnJS11uPoMqUCRByvR">
          Forskningen är en viktig del av omställningen till ett ekologiskt
          och ekonomiskt hållbart system. STEM finansierar fem kompetenscentrum
          och ett femtiotal forsknings- och utvecklingsprogram inom olika
          vetenskapliga områden. Energimyndigheten lämnar stöd till både
          grundläggande och tillämpad forskning.
        </p>
        <p xml:id="i-XzE2UmLns6FPjkuGPRLceh">
          STEM ger 95 % av sina forskningspengar till energiproduktion.
          Det betyder att väldigt lite pengar går till konsumtionssidan
          det vill säga energieffektivisering. Med tanke på STEM:s ansvar
          för att bidra till omställningen till ett ekologiskt uthålligt
          energisystem kan man ifrågasätta att en så liten del av pengarna
          går till energieffektivisering.
        </p>
        <p xml:id="i-eBtqcHA81UyAteSwjff9d">
          För att möta utmaningen att drastiskt minska utsläppen av växthusgaser
          behöver energipolitiken bedrivas utifrån två parallella strategier:
          bättre hushållning och ökad satsning på förnybar energi. Ett område
          där ambitionerna definitivt måste höjas är energisparandet i byggbeståndet.
          Enligt Miljövårdsberedningen finns en besparingspotential på ca
          40 % inom fastighetssektorn. De skriver bland annat i sin rapport
          att med smarta energieffektiva investeringar kan vi få lika god
          eller bättre välfärd samtidigt som vi minskar energianvändningen.
          Många investeringar betalar sig på 3@5 år, men har en betydligt
          längre teknisk livslängd (5@17 år). Detta ger möjlighet att minska
          utgifterna för den offentliga ekonomin. Många kommuner kan genom
          att minska kostnader för energi få utrymme att till exempel anställa
          fler lärare och omsorgspersonal.
        </p>
        <p xml:id="i-Ei8QEnWULJTfYdxxg3m1aJ">
          Bostäder och kontorslokaler svarar för ca 40 % av all energianvändning.
          Analyser inom bland andra Skanska har visat att byggsektorns totala
          utsläpp av växthusgaser i Europa skulle kunna minskas med minst
          25 % fram till 2020. Potentialen för energisparåtgärder inom byggnadssektorn
          @ både gamla och nya hus, i såväl bostadshus som industrifastigheter
          @ har beräknats kunna sänka utsläppen av CO2 inom EU med 400 miljoner
          ton år 2010 vilket motsvarar 12 % av CO2-utsläppen 1990.
        </p>
        <p xml:id="i-F3nZvJDr2ndFUPXuFZN9T7">
          Svenska industrianläggningar har stora möjligheter att i framtiden
          minska elanvändningen långt bättre än i dag. Analyser av Volvos
          fabriker i Göteborg och Gent visar att Torslandafabriken tidigare
          gjorde av med ungefär dubbelt så mycket el per producerad bil
          som anläggningen i Gent. Genom aktiva åtgärder har man reducerat
          elanvändningen avsevärt. På samma sätt är det när man jämför Electrolux
          fabriker i Sverige med motsvarande tillverkning i andra länder.
        </p>
        <p xml:id="i-PfFYQn4Uc16gnWcD5jDmRj">
          Svensk industri tål inte flera allvarliga nackdelar på kostnadssidan
          jämfört med omvärlden. Redan i dag flyttar många företag utomlands.
          Det vore djupt tragiskt om företagsflytten skulle fortsätta på
          grund av för höga elkostnader. Företagen har länge betraktat de
          avsevärt lägre priserna som en komparativ fördel. Med framväxten
          av Europamarknaden kommer situationen att förändras. Därför är
          det viktigt att hjälpa både företag och hushåll att förstå vilka
          förändringar som är på gång, och att på alla sätt stimulera åtgärder
          för bättre elhushållning. Utmaningen består i att framsynt planera
          för den prisutjämning som kommer att ske.
        </p>
        <p xml:id="i-PEX7z6eAKbMzQ6sPBaH3JN">
          Ytterligare ett område som är viktigt att uppmärksamma är elåtgången
          för hushållsmaskiner och elektronisk apparatur. Potentialen för
          effektiviseringar när det gäller sådan utrustning @ genom införandet
          av normer och standarder och krav på maximalt en watt för så kallad
          stand-by-mode @ har beräknats till minst 90 miljoner ton CO2 per
          år för EU-området.
        </p>
        <p xml:id="i-MpMBZZf97mdmdsCgWea6UT">
          Med anledning av det ovan anförda vill jag fråga samhällsbyggnadsministern:
        </p>
        <p xml:id="i-2PVH8j7nQj4DnWiw6EnQP5">
          Vilka åtgärder avser samhällsbyggnadsministern att vidta för
          att en större andel av Energimyndighetens resurser ska användas
          till forskning kring energieffektivisering?
        </p>
      </div>
    </body>
  </text>
</TEI>
