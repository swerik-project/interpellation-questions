<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0098">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0098</head>
        <author who="i-C3fSSzQDuoh3kKasHW4AKa">Sonja Fransson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>Nationella hjälplinjen som en del i det förebyggande psykiatriarbetet</topic>
        <docDate when="2004-11-01">den 1 november</docDate>
        <status when="2004-11-11" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1098</external_id>
        <debate>
          <turn when="2004-11-11 17:14:09" duration="243">Ylva Johansson (S)</turn>
          <turn when="2004-11-11 17:18:08" duration="275">Sonja Fransson (S)</turn>
          <turn when="2004-11-11 17:22:36" duration="233">Marietta de Pourbaix-Lun (M)</turn>
          <turn when="2004-11-11 17:26:26" duration="151">Ylva Johansson (S)</turn>
          <turn when="2004-11-11 17:28:49" duration="262">Sonja Fransson (S)</turn>
          <turn when="2004-11-11 17:33:07" duration="98">Marietta de Pourbaix-Lun (M)</turn>
          <turn when="2004-11-11 17:34:42" duration="125">Ylva Johansson (S)</turn>
          <turn when="2004-11-11 17:36:44" duration="135">Sonja Fransson (S)</turn>
          <turn when="2004-11-11 17:38:55" duration="461">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:98 av Sonja Fransson (s) till statsrådet
          Ylva Johansson om Nationella hjälplinjen som en del i det förebyggande
          psykiatriarbetet
        </IPQ_title>
      </div>
      <div type="IPQuestionBody">
        <p xml:id="i-yhyFD5B7bJ2SRQQN6bEpe">
          Föreningen Nationella hjälplinjen bildades 2001 på initiativ
          av fem patientorganisationer. Detta projekt har sedan visat sig
          vara till stor nytta. Det finns ett stort behov av tjänsten och
          samtidigt är det en utveckling av den förebyggande psykiatrin.
        </p>
        <p xml:id="i-CyPunmm43G4Efgkbnmc538">
          Verksamheten består, kortfattat uttryckt, i att anonymt på jourtelefon
          med utbildad personal ge stödsamtal och rådgivning till människor
          i akut psykisk kris och deras närstående. En viktig del av verksamheten
          är också att ge information om var de som ringer kan få det ytterligare
          stöd och den hjälp som de behöver.
        </p>
        <p xml:id="i-3Tf6e1mHXvPmekWnoHnbFT">
          En telefonjour som ägs av en förening i stället för en myndighet
          är i många fall mycket bättre och mer tillgänglig för människor
          med psykiska problem. Vissa personer drar sig för att ringa myndigheter
          eller sjukvården. En förening är neutral och kan därför kännas
          mer lättillgänglig.
        </p>
        <p xml:id="i-XApHSq8R75AYnJ1p4yKryT">
          Människor som är i akut psykisk kris eller lider av mer långvarig
          psykisk ohälsa har stor hjälp av denna telefonjour. Under perioden
          020408@031231 har Nationella hjälplinjen haft 93 918 påringningar.
          Av dessa har de kunnat svara på 14 171 samtal. På hemsidan har
          man haft 23 259 besök. De flesta samtalen kommer från storstäderna.
          Övriga samtal är relativt jämt fördelade över landet. Medelåldern
          är för kvinnor 49 år och för män 43 år. Den yngsta har varit 13
          år och äldsta 86 år. Fördelningen på kön är 43 % män och 57 %
          kvinnor. Den jämna könsfördelningen sägs vara unik för jourtelefonverksamhet
          av detta slag.
        </p>
        <p xml:id="i-SW3dQdDYCMFAibnmDZjV8a">
          Det här visar att det finns ett oerhört stort behov av denna
          verksamhet. Ett behov som varken sjukvården eller SOS Alarm @
          112 @ kan klara av.
        </p>
        <p xml:id="i-5nQprFVUDqQ7xcp3hBbtYs">
          SOS Alarm har redan nu skickat längre samtal som man inte kunnat
          hantera genom sjukvård, jourhavande präst eller annan samarbetande
          organisation till Nationella hjälplinjen.
        </p>
        <p xml:id="i-GxDhskLvLyLbenRqCCcQpE">
          Det pågår nu en diskussion för ett mer permanent samarbete. Detta
          går dock inte så länge Nationella hjälplinjen inte har pengar
          för en permanent verksamhet med 24 timmars jour. I dag har man
          öppet kl. 17@22 måndag@torsdag och kl. 17@02 fredag@söndag.
        </p>
        <p xml:id="i-PVBFeDo8Hp8bYgCip8sMVy">
          För en utvecklad samverkan med sjukvårdsupplysningen krävs också
          en egen permanent verksamhet.
        </p>
        <p xml:id="i-Vpkwmf1aVyjTf393D1JRrN">
          Att Nationella hjälplinjen behövs och att den dessutom avlastar
          landstingens sjukvårdsupplysningar och den psykiska vården är
          uppenbart.
        </p>
        <p xml:id="i-27TtY3BRt5kEUhQtgyRJQ6">
          Nationella hjälplinjens verksamhet har bedrivits i projektform
          med ekonomiskt stöd från Allmänna arvsfonden fram till den 31
          augusti 2004. Därefter har man i budgeten fått fyra miljoner kronor
          för att akut klara finansieringen. Nationella hjälplinjen har
          aktivt sökt medel utanför statsbudgeten bland annat från Wallenbergsfonden
          och olika stiftelser. Man söker exempelvis för att utveckla verksamheten
          så att man kan tala med döva via texttelefon. Detta är dock också
          enbart projektpengar som räcker under kortare tid och inte för
          en permanent verksamhet.
        </p>
        <p xml:id="i-6xGuufHLjk921rNCxbsySr">
          Jag är medveten om att organisationer bör finna andra finansiärer
          efter projekttidens slut. Vilket också statsrådet svarade på i
          samband med en fråga från mig om permanentning av verksamheten.
          Men efter mycket sökande kan man konstatera att det i dag inte
          finns några utomstående finansiärer som kan ställa upp för denna
          verksamhets permanentning.
        </p>
        <p xml:id="i-PsDiPJ9FYWtr15by6kbNV5">
          Nationella hjälplinjens verksamhet ligger helt i linje med den
          utveckling av psykvården som behövs i övrigt. Som framkommit kan
          inte Nationella hjälplinjen planera sin verksamhet med enbart
          ekonomiska akutbidrag utan måste ha en mer långsiktig finansiering
          med en permanentning av verksamheten.
        </p>
        <p xml:id="i-MoXeqCqTyDFWkEAEJ7ZYHz">
          I budgeten satsas nu pengar framför allt till landsting och kommuner
          för en förbättring av vård, boende och sysselsättning för människor
          med psykiska funktionshinder. Detta är utmärkt och alldeles nödvändigt.
          En del av dessa pengar borde man kunna avsätta för Nationella
          hjälplinjens bevarande, innan de delas ut i kommun- och landstingspåsen.
        </p>
        <p xml:id="i-PMiKoFuTy41EKhtQ6cJYwd">
          Verksamheten avlastar bevisligen både kommuner och landsting
          förutom att den hjälper människor i nöd. Beräknad kostnad för
          att bedriva jouren 24 timmar per dygn är 13 miljoner kronor per
          år. En liten kostnad om man betänker att den täcker hela landet
          och är till stor hjälp för den enskilde. På detta sätt kan man
          både minska människors lidande, förhindra våld och självmord.
          En nedläggning av verksamheten vore ett steg tillbaka som skulle
          få stora negativa konsekvenser för hela psykvården i Sverige.
        </p>
        <p xml:id="i-RhekE4kr3tn6wxFynxnzp7">
          Mina frågor till statsrådet är :
        </p>
        <p xml:id="i-3RtuBjUq9Psd7rYBXoiMmk">
          Gör statsrådet den bedömningen att det behövs förebyggande vård
          i form av stöd, råd och information som kan ges via en Nationell
          telefonjour för människor med psykiska problem?
        </p>
        <p xml:id="i-2F47SCn9EEhmoKcYM28PD7">
          Avser statsrådet att försöka hitta en lösning för en permanentning
          av Nationella hjälplinjens viktiga verksamhet?
        </p>
      </div>
    </body>
  </text>
</TEI>
