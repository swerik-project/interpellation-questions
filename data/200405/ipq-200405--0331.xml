<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0331">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0331</head>
        <author who="i-BvxBJicYo5FW1E9fuXk8LW">Owe Hellberg</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>bostadsanvisning via kommunala bostadsförmedlingar</topic>
        <docDate when="2005-01-26">den 26 januari</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10331</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:331 av Owe Hellberg (v) till samhällsbyggnadsminister
          Mona Sahlin om bostadsanvisning via kommunala bostadsförmedlingar
        </IPQ_title>
      </div>
      <div type="IPQuestionBody">
        <p xml:id="i-LdtY5V9XhQ7v2xYaqVE8wW">
          Skandalerna i bostadsbristens Sverige avlöser varandra. Tidigare
          har vi kunnat läsa om fackföreningsägda stiftelser som inte följer
          sina regler för lägenhetsförmedling, nu i tidningen City i Stockholm
          kan vi läsa om att unga tjejer erbjuds lägre hyra mot nakenposering.
          I Sydsvenskan står det om det kommunala bostadsbolagets svartlistning
          av icke önskvärda hyresgäster där bland annat hudfärg, etnisk
          härkomst och att folk verkar psyksjuka registreras.
        </p>
        <p xml:id="i-J3oL4AgBSdC7dRBWpMjHtN">
          Malmöskandalen är det tydligaste exemplet på att det måste bli
          ordning och reda på förmedlingen av bostäder och att kommunerna
          måste ta ett större ansvar för den egna bostadsförsörjningen.
          De kommunala bostadsbolagens förmedlingsverksamhet är inte att
          betrakta som annat än uthyrning, där bolagens ekonomi går före
          de bostadssökandes behov.
        </p>
        <p xml:id="i-AJbvznfTrJgjQz9PDJ2fTq">
          Samhällsbyggnadsministern har visat ett intresse för att ändra
          på detta genom att förespråka återinförandet av en bostadsanvisningslag,
          som naturligtvis även kräver en skärpning av bostadsförsörjningslagen
          och kravet på kommunal bostadsförmedling. Detta skulle skapa möjligheter
          för en mer kontrollerad bostadsförmedling, med ordnade kösystem
          och rimliga krav på de bostadssökande.
        </p>
        <p xml:id="i-XTn5CDUvLWV3GXjbJ4oe13">
          Bland de privata hyresvärdarna, men också hos de allmännyttiga
          bostadsbolagen råder en flora av olika krav för att få en bostad.
          Det drabbar unga med osäkra inkomster, men även andra utsatta
          grupper som är bostadssökande. Finns det en neutral part som sköter
          förmedlingen så minskar också riskerna för att utsätta bostadssökande
          för kränkande och diskriminerande behandling. Kommunerna får dessutom
          ett kvalificerat instrument för att planera för sin bostadsförsörjning.
        </p>
        <p xml:id="i-2vVgkCbN3kn98m1x327oUZ">
          Efter att ha träffat kommunrepresentanter från Stockholm, Göteborg
          och Malmö, så har ministern tydligen ändrat uppfattning. Kommunföreträdarna
          ville inte ha någon bostadsanvisningslag, med skyldighet för både
          kommunala och privata fastighetsägare att lämna ifrån sig lediga
          lägenheter till den kommunala bostadsförmedlingen. Detta ansåg
          man inte att det var någon bra idè.
        </p>
        <p xml:id="i-9y7uCe4dakFvtjPY6BkEre">
          Jag kan bara beklaga ministerns minskade intresse för att försöka
          bringa reda i de bostadssökandes svåra situation. Ministerns roll
          borde vara att företräda de bostadssökandes intressen i denna
          fråga. Den nya departementsorganisationen, där ansvaret för bostadsfrågorna
          är skilda från kommunfrågor, borde göra det lättare att ta ställning.
          Rätten till en bostad borde gå före kravet på att tillmötesgå
          kommunrepresentanters ovilja att ta itu med bostadsförsörjningen.
        </p>
        <p xml:id="i-VLoJZN5GJcR14ATYZCFxUa">
          Bostadsförsörjningslagen, där kommunernas bostadsförsörjningsansvar
          regleras är otydlig. I vissa borgerligt styrda kommuner negligeras
          lagen helt och ett stort antal kommuner har inte upprättat några
          särskilda bostadsförsörjningsprogram, trots det lagliga kravet.
        </p>
        <p xml:id="i-NjZht4EAAE814djdt96sVa">
          När det gäller skyldigheten att inrätta en kommunal bostadsförmedling
          är den otydligt formulerad, enligt lagen ska den upprättas om
          det finns behov av en sådan. Trots detta finns det ingen kommunal
          bostadsförmedling i så stora kommuner som Göteborg, Malmö eller
          Uppsala.
        </p>
        <p xml:id="i-RTSUgG9xrKu45XtEor1ejG">
          I lagen står det också att regeringen kan ingripa för att få
          en bostadsförmedling till stånd, en möjlighet som det inte verkar
          finnas något intresse av från ansvarigt håll att använda. Det
          kommunala självstyret prioriteras före de bostadssökandes möjligheter
          till en rättvis behandling och mer av ordning och reda i bostadssökandet
          och köandet.
        </p>
        <p xml:id="i-GBVSfAuNUs7s7FFVefvQhS">
          Jag vill fråga ministern:
        </p>
        <p xml:id="i-PMCX7bgMm6q5mwVA85XAuH">
          1. Är ministern beredd att ändra bostadsförsörjningslagen så
          att den tydliggörs när det gäller kommunernas bostadsförsörjningsansvar
          och kravet på att inrätta bostadsförmedlingar?
        </p>
        <p xml:id="i-Ptauyz1T6DsFtd3iSdj58M">
          2. Är ministern beredd att införa en bostadsanvisningslag för
          att komplettera kravet på kommunala bostadsförmedlingar och skapa
          ordning på bostadsmarknaden?
        </p>
      </div>
    </body>
  </text>
</TEI>
