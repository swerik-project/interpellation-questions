<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0185</head>
        <author who="i-S7wLw9aynA5vbRCsqxxL3N">Tina Acketoft</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>arbetstidens inverkan på jämställdheten</topic>
        <docDate when="2004-11-19">den 19 november</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10185</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:185 av Tina Acketoft (fp) till statsrådet
          Jens Orback om arbetstidens inverkan på jämställdheten
        </IPQ_title>
      </div>
      <div type="IPQuestionBody">
        <p xml:id="i-CYFtA5A5Bi2NPkgCr2pQfM">
          Runtom i Sverige framförs nu förslag om utökade försök med förkortad
          arbetstid med bibehållen lön inom kvinnodominerade yrkesgrupper.
          Flera motiv anges men ett sägs vara att förkortad arbetstid skulle
          ha en positiv inverkan på jämställdheten mellan könen. Jag ställer
          mig starkt kritisk till denna logikens kullerbytta. Genom arbetstidsförkortning
          inom kvinnodominerade yrken kommer snarare de traditionella könsrollerna
          att ytterligare cementeras.
        </p>
        <p xml:id="i-Y6yf7KmZEANotHfYrzeyZP">
          I jämställdhetsbilagan till budgetpropositionen 2005 (prop. 2004/05,
          bil. 4) slås det fast att kvinnor arbetar deltid i betydligt större
          omfattning än män och att den huvudsakliga orsaken till detta
          är den skeva fördelningen av ansvar för arbete med hem och familj.
          Den ojämna fördelningen av betalt förvärvsarbete och obetalt omsorgs-
          och hushållsarbete mellan kvinnor och män är särskilt uttalad
          bland föräldrar.
        </p>
        <p xml:id="i-HJS8w7Z6H8xNdHYanWDRTK">
          Kvinnor vill ha samma löneutveckling som män, samma karriärmöjligheter
          som män, samma uppbackning i hemmet som män. Inte lagstadgad sextimmars
          arbetsdag som i själva verket inte är annat än att politiker sanktionerar
          att kvinnorna även i framtiden ska ha huvudansvaret för hem och
          barn genom att ge kvinnor två timmar mer till hushållsarbete innan
          mannen kommer hem. Sextimmars arbetsdag för kvinnor visar att
          politiker har resignerat för det faktum att det offentliga i dag
          i många fall är en så dålig arbetsplats att de anställda inte
          orkar arbeta normal heltid. Sextimmars arbetsdag är inget annat
          än en äkta kvinnofälla.
        </p>
        <p xml:id="i-RCZRQXFxcNStfRxq34vNuk">
          Mot bakgrund av ovanstående vill jag fråga jämställdhetsministern:
        </p>
        <p xml:id="i-CZivzujgh5Gav5eDMwoBzM">
          1. Har statsrådet för avsikt att, inom ramen för jämställdhetspolitiken,
          ta några initiativ i frågan om lagstadgad förkortad arbetstid?
        </p>
        <p xml:id="i-EMNu4sBx6WhGyUkcCNttXT">
          2. Om ja, vilka insatser kan bli aktuella och vilka initiativ
          avser jämställdhetsministern att ta?
        </p>
      </div>
    </body>
  </text>
</TEI>
