<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0447">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0447</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>etik och moral i Sveriges agerande på lantbruksområdet</topic>
        <docDate when="2005-03-08">den 8 mars</docDate>
        <status when="2005-04-12" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10447</external_id>
        <debate>
          <turn when="2005-04-12 20:11:23" duration="261">Ann-Christin Nykvist (S)</turn>
          <turn when="2005-04-12 20:15:40" duration="257">Staffan Danielsson (C)</turn>
          <turn when="2005-04-12 20:19:53" duration="230">Lars-Ivar Ericson (C)</turn>
          <turn when="2005-04-12 20:23:39" duration="256">Cecilia Widegren (M)</turn>
          <turn when="2005-04-12 20:27:54" duration="268">Ann-Christin Nykvist (S)</turn>
          <turn when="2005-04-12 20:32:19" duration="252">Staffan Danielsson (C)</turn>
          <turn when="2005-04-12 20:36:27" duration="120">Lars-Ivar Ericson (C)</turn>
          <turn when="2005-04-12 20:38:24" duration="149">Cecilia Widegren (M)</turn>
          <turn when="2005-04-12 20:40:50" duration="209">Ann-Christin Nykvist (S)</turn>
          <turn when="2005-04-12 20:44:14" duration="141">Staffan Danielsson (C)</turn>
          <turn when="2005-04-12 20:46:31" duration="104">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:447 av Staffan Danielsson (c) till statsrådet
          Lena Sommestad om etik och moral i Sveriges agerande på lantbruksområdet
        </IPQ_title>
      </div>
      <div type="IPQuestionBody">
        <p xml:id="i-QHMNzEsggMFikstXN8kjJr">
          Människan har i alla tider varit allätare. Människan jagar, och
          människan håller djur för att erhålla föda eller för andra ändamål,
          till exempel ull eller skinn.
        </p>
        <p xml:id="i-FZkc3WgEhzAQQh43PUcUbU">
          Så är fallet i Sverige, inom EU, i Europa och i världen.
        </p>
        <p xml:id="i-2kTmawkqUKb3yaZZUnWbkt">
          Självfallet ska allt hållande av djur och uppfödning av djur
          ske med så goda förhållanden för djuren som möjligt. Sverige ligger
          här i den internationella täten, djuren har det bättre i Sverige
          än på de allra flesta andra håll. Detta gäller till exempel för
          kor och grisar, för kycklingar och höns, samt även för pälsdjur.
        </p>
        <p xml:id="i-DV2pqcFCnpLyCmjkz8qsQV">
          Djurens villkor utanför Sveriges gränser är sannolikt på väg
          att förbättras, men det går långsamt och på många håll är avståndet
          till den svenska verkligheten långt.
        </p>
        <p xml:id="i-CrH6ACp83E13B7ora92EJ3">
          Sverige är med i EU, och där sker ett arbete för att lyfta minimikraven
          för djurhållning från till exempel djurskyddssynpunkt. Detta är
          mycket bra, och här är och ska Sverige vara mycket starkt pådrivande.
        </p>
        <p xml:id="i-EPFofWbNnDxhe8zJU6JBMA">
          Samtidigt har vi en alarmerande utveckling där den svenska livsmedels-
          och lantbruksproduktionen är oerhört pressad av den hårda konkurrensen,
          och där produktionen har minskat och riskerar att minska ytterligare
          kraftigt. EU:s jordbruksreform frikopplar ersättningarna från
          kravet på produktion. Samtidigt ger de svenska regelverken en
          dyrare produktion och tillsammans med det svenska allmänna kostnadsläget
          leder detta till att lönsamheten pressas och till att alltfler
          lägger ned sin produktion.
        </p>
        <p xml:id="i-PF8icQoH9Xteg4JXfTvUW1">
          I Sverige är vi överens om att den svenska djurhållningen ska
          ligga i den internationella täten. Om våra producenter lyckas
          öka sin produktion och sina andelar på marknaderna ökar djurens
          välfärd i världen. Och tvärtom, om den svenska djurhållningen
          minskar och tappar marknadsandelar så minskar djurens välfärd.
          Därtill ökar i så fall också det internationella jordbrukets miljöpåverkan,
          eftersom det svenska jordbruket ligger långt framme även på det
          området. Självklart innebär också en minskning av det svenska
          lantbruket att det öppna landskapet hotas, liksom att sysselsättning
          och skatteintäkter minskar i Sverige.
        </p>
        <p xml:id="i-QmEE1BUGwMcFEADtLGiTxu">
          Regeringen arbetar nu tillsammans med sina stödpartier för att
          förbjuda den svenska pälsdjursuppfödningen. Detta kan ske genom
          förbud, eller genom att sätta upp så höga djurskyddskrav att uppfödarna
          drivs i konkurs eller till att upphöra med sin produktion. Även
          den svenska produktionen av ägg och kycklingar har högre krav
          på sig än i vår omvärld, och även här riskerar nu den minskande
          produktionen och ökande importen att totalt sett försämra hönsfåglarnas
          situation i världen.
        </p>
        <p xml:id="i-X1v1i2yyaq3Wo1PF8RMNfC">
          Om Sverige skulle välja att förbjuda pälsdjursuppfödning eller
          att på annat sätt driva den ur landet, eller om vi sätter upp
          så ambitiösa regler för hönsen att uppfödningen kraftigt minskar,
          vad blir då resultatet?
        </p>
        <p xml:id="i-3ZzgJF4RBr2QnkDxPAKgUc">
          Kommer svenskarna att förbjudas att inhandla pälsar, eller förbjudas
          att köpa finska ägg eller thailändska kycklingar?
        </p>
        <p xml:id="i-4hfVMneqgb6gmjuUwss2FS">
          Nej, sannolikt är detta varken möjligt eller kanske önskvärt.
        </p>
        <p xml:id="i-V845YZXfCKPDFiQnjxvGht">
          I stället kommer importen att öka, i stället för svenska pälsar
          kommer importerade pälsar att ta över marknaden, och i stället
          för svenska höns och kycklingar riskerar importen att ta över
          alltmer av marknaden.
        </p>
        <p xml:id="i-CG21AyvFrZcZp3caHXjQ4K">
          Samma utveckling riskerar också framöver att ske vad gäller andra
          djurslag.
        </p>
        <p xml:id="i-3D3kRkbf6tzjAMhyrmZnKc">
          Självfallet skulle Sverige förlora mycket produktion och sysselsättning
          på landsbygden och i förädlingsindustrin om vi själva driver fram
          en förbjuden eller minskad lantbruksproduktion i olika avseenden.
        </p>
        <p xml:id="i-WZaSJnxVoLJKR7fTWCp6V5">
          Jag lämnar detta nu därhän och vill i stället diskutera etiken
          i en sådan här utveckling.
        </p>
        <p xml:id="i-TgWJxAxVon8GQhEBLi6AYD">
          Vad är själva poängen med att förbjuda eller minska en djurhållning
          i Sverige som ligger främst i världen, samtidigt som konsumtionen
          i Sverige fortsätter som tidigare, fast nu importerad från uppfödningar
          i Europa, Sydamerika eller Asien där djuren lever under avsevärt
          sämre villkor?
        </p>
        <p xml:id="i-2MZBn9o4dMNeRZpyjdaonD">
          Uppenbarligen kommer det man vill förändra i Sverige att leda
          till att en uppfödning med stränga djurskyddsregler slås ut eller
          minskar, samtidigt som marknaden ökar för en uppfödning på andra
          håll i världen där djuren hålls under sämre villkor. Ett svenskt
          agerande som ger dessa effekter försämrar således den totala situationen
          för de djur vars förhållanden man säger sig vilja förbättra.
        </p>
        <p xml:id="i-3KmAX5tMmhFXfFj6L9RwmH">
          Kan det vara en god etik att vilja förbättra något om resultatet
          blir det helt motsatta?
        </p>
        <p xml:id="i-MqQgjEXRyDwAxGbfxDnSHh">
          Borde inte i stället ansträngningarna inriktas på att med all
          kraft inom EU och internationellt driva fram bättre regelverk
          för djurskyddet, eller ett eventuellt totalförbud för viss uppfödning
          om den bedömningen görs?
        </p>
        <p xml:id="i-2Enso9D97x7xsenuevsv7W">
          Jag vill fråga statsrådet:
        </p>
        <p xml:id="i-G66eASghsVDh6DsH7NGCuR">
          1. Avser statsrådet att vidta åtgärder för att med förbud eller
          skärpta regelverk driva pälsdjursuppfödningen ur Sverige?
        </p>
        <p xml:id="i-QxeoR85kuaRan6K59yCFSs">
          2. Avser statsrådet i så fall att vidta åtgärder för att förbjuda
          användningen eller importen av berörda pälsar i och till Sverige?
        </p>
        <p xml:id="i-WWhNw9gmnnZ81Pgx9xPuGR">
          3. Om statsrådet delar bedömningen att pälsdjur och hönsfåglar
          får det totalt sett sämre när importen ersätter eller tränger
          tillbaka den svenska produktionen, vilka åtgärder avser i så fall
          statsrådet att vidta inom EU och globalt för att förhindra detta?
        </p>
      </div>
    </body>
  </text>
</TEI>
