<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0641">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0641</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>åtgärder mot ungdomsbrottslingar</topic>
        <docDate when="2005-05-23">den 23 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10641</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:641 av Cecilia Magnusson (m) till justitieminister
          Thomas Bodström om åtgärder mot ungdomsbrottslingar
        </IPQ_title>
      </div>
      <div type="IPQuestionBody">
        <p xml:id="i-Gm1wdhPN9FpZPAyArUGx8Y">
          Ungdomar som begår brott, till och med upprepade sådana, har
          en gång begått sin första brottsliga gärning. Det första brottet
          borde ha varit det sista men många ungdomar fastnar i ett kriminellt
          liv. Det finns en växande oro i Sverige bland allmänheten och
          inte minst bland unga och föräldrar för ett hårdare samhällsklimat
          och en allt råare vardag. Oron har under den senaste tiden underbyggts
          av medierna som rapporterat om våld bland ungdomar. En uppenbar
          risk är att ungdomar som oroar sig för att bli utsatta för brott
          själva vidtar olagliga @ och farliga @ åtgärder för att kunna
          freda sig. Unga brottsoffer kan själva bli gärningsmän.
        </p>
        <p xml:id="i-534zsHydM3oomQC6wMQQ23">
          Samhället måste tidigare än i dag markera att vissa beteenden
          och kriminella gärningar inte kan accepteras och måste därför
          ge ett bättre stöd till dem som drabbas av ungdomsvåldet. När
          en ung person gör sig skyldig till upprepade förseelser eller
          en allvarligare gärning, som skulle ha varit straffbar om han
          eller hon varit över 15 år, måste det finnas konkreta åtgärder
          som ger den unge signaler om att detta beteende är oacceptabelt.
          Samhället måste agera innan den unges brottslighet hamnar hos
          åklagare.
        </p>
        <p xml:id="i-HWnTHot7GYTZYB1um8uu8J">
          Det hemska är att det meningslösa våldet och annan grov brottslighet
          kryper allt längre ned i åldrarna.
        </p>
        <p xml:id="i-JRa2m4C3JQATCqDt5mPre4">
          Regeringen har låtit en utredare utvärdera samhällets insatser
          mot unga med risk för en kriminell utveckling och föreslå åtgärder
          för att stävja ungdomsbrottsligheten.
        </p>
        <p xml:id="i-KTzVrut7suSQu9FzUtGQ5r">
          I betänkandet som lades fram vid jultid år 2004 saknas dock förslag
          till tidiga åtgärder i den unges utveckling. Föräldrarnas förmåga
          till stora insatser, skolans kunskap om riskbeteenden hos den
          unga och socialtjänstens möjligheter till snabbare ingripanden
          borde ha fått väsentligt större utrymme.
        </p>
        <p xml:id="i-2RcrHPLKeqa7nZfrPqTaaJ">
          Samhället måste tydligare än i dag visa att kriminella gärningar
          inte kan accepteras oavsett ålder på gärningsmannen. Rättsväsendet
          måste reagera snabbare, tidigare och tydligare mot ungdomar som
          är på väg in i brottsligheten.
        </p>
        <p xml:id="i-Ds8YzPHdQJJcEjwgFunLq1">
          Min fråga till justitieministern är följande:
        </p>
        <p xml:id="i-R4PekrBXt5xsBqEpm86G9c">
          Vilka åtgärder avser statsrådet att vidta för att ge föräldrar
          stöd samt ge skolan och socialtjänsten verktyg, för att förhindra
          unga att utveckla kriminella karriärer?
        </p>
      </div>
    </body>
  </text>
</TEI>
