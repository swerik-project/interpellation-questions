<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0632">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0632</head>
        <author who="i-MtQDAwnav9eHyeftxbQLvf">Inger René</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>fastighetsskatten</topic>
        <docDate when="2005-05-23">den 23 maj</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10632</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:632 av Inger René (m) till finansminister
          Pär Nuder om fastighetsskatten
        </IPQ_title>
      </div>
      <div type="IPQuestionBody">
        <p xml:id="i-Qta79QwUcUxpPPiydY3FA4">
          På Socialdemokraternas hemsida kan man läsa följande: "Med skatterna
          minskar vi de ekonomiska och sociala klyftorna." Det låter kanske
          vackert i retoriken men om man ställer uttalandet mot fastighetsskatten
          får det ett löjets skimmer över sig. Fastighetsskatten bidrar
          endast till att öka klyftorna i samhället eftersom den främst
          drabbar de med låga inkomster. De tvingas att lägga en ständigt
          växande del av sin inkomst på fastighetsskatten, en skatt som
          dessutom ökar mångdubbelt snabbare än lönen. Sett ur ett rättviseperspektiv
          är det svårt att förstå att fastighetsskatten fortfarande finns
          kvar.
        </p>
        <p xml:id="i-Xan6VbpN7fWRrXfY1w3Z86">
          På samma hemsida som nämns ovan säger Socialdemokraterna även
          att hela Sverige ska leva. Men det gäller tydligen inte den svenska
          skärgården som avfolkas mer och mer efter varje höjning av taxeringsvärdena.
          Att äga ett hus innebär bara en konstgjord förmögenhet. Så länge
          människor bor kvar ger fastigheten bara utgifter för underhåll,
          värme, el och sophämtning etcetera. Ändå ska ett värde som huset
          bara får vid en försäljning beskattas. Man undrar hur hela Sverige
          ska kunna leva när skatten gör att människor inte har råd att
          bo kvar.
        </p>
        <p xml:id="i-BsDBC1DkKQ3Lkn3nPMrY2T">
          Oron är stor bland fastighetsägare runtom i landet inför de nya
          taxeringsvärden för fastigheterna som snart ska fastställas. För
          de som bor i attraktiva områden där deras grannar sålt sina fastigheter
          dyrt undrar många om de ska ha råd att bo kvar. Enligt Villaägarnas
          riksförbund väntas taxeringsvärdena i genomsnitt stiga med 25
          %. Med tanke på hur högt fastighetspriserna har utvecklats i bland
          annat Bohuslän är det inte orimligt att förvänta sig att taxeringsvärdena
          i särskilt attraktiva områden kommer att stiga betydligt mer.
        </p>
        <p xml:id="i-7FVBCcNhbi4gXqzivmzp9s">
          Med de stigande taxeringsvärdena kommer en ökad fastighetsskatt.
          I Göteborg beräknas skatten för en genomsnittlig villa öka med
          4 000 kr per år. För de flesta svenskar är boendekostnaden den
          största utgiften. Och marginalerna är små. Nästan var femte västsvensk
          har enligt en undersökning från Länsförsäkringar inte råd att
          bo kvar om ekonomin försämras med ett tusen kronor i månaden.
          Regeringens höjda taxeringsvärden kommer att minska dessa snäva
          marginaler ytterligare.
        </p>
        <p xml:id="i-7DTyK96kZxYaBfrAKpQCUJ">
          För människor som inte har möjlighet att öka sina inkomster,
          till exempel pensionärer, slår fastighetsskatten särskilt hårt.
          Kommande upptaxering kan bli droppen som får bägaren att rinna
          över och knäcker deras ekonomi så att de tvingas från sina hem.
        </p>
        <p xml:id="i-3o95PpQz8M7AunzGx3e2UR">
          När småhusen taxerades senast lade Moderaterna förslag om att
          frysa taxeringsvärdena som ett första steg i att avskaffa skatten.
          Där är ett förslag som borde vara aktuellt igen innan nästa års
          taxering slår sönder människors dröm om att leva i skärgården.
        </p>
        <p xml:id="i-Gb9X7bVR4KLqgc1w3WEUhZ">
          1. Avser statsrådet att komma till riksdagen med ett konkret
          förslag om att avskaffa fastighetsskatten, och när i så fall?
        </p>
        <p xml:id="i-ALvTmu51t9pCjh8zDBqfmv">
          2. Vilka åtgärder avser statsrådet att vidta för att frysa kommande
          uppskrivning av fastigheternas taxeringsvärden?
        </p>
      </div>
    </body>
  </text>
</TEI>
