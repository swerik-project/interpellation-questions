<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0067">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0067</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>Östersundsgarnisonen</topic>
        <docDate when="2004-10-21">den 21 oktober</docDate>
        <status when="2004-11-11" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS1067</external_id>
        <debate>
          <turn when="2004-11-11 12:51:50" duration="325">Leni Björklund (S)</turn>
          <turn when="2004-11-11 12:57:12" duration="253">Håkan Larsson (C)</turn>
          <turn when="2004-11-11 13:01:19" duration="214">Camilla Sköld Jansson (V)</turn>
          <turn when="2004-11-11 13:04:49" duration="143">Maria Öberg (S)</turn>
          <turn when="2004-11-11 13:07:09" duration="51">Gunnar Sandberg (S)</turn>
          <turn when="2004-11-11 13:07:54" duration="233">Sven Bergström (C)</turn>
          <turn when="2004-11-11 13:11:40" duration="268">Leni Björklund (S)</turn>
          <turn when="2004-11-11 13:16:05" duration="233">Håkan Larsson (C)</turn>
          <turn when="2004-11-11 13:19:54" duration="164">Camilla Sköld Jansson (V)</turn>
          <turn when="2004-11-11 13:22:34" duration="81">Maria Öberg (S)</turn>
          <turn when="2004-11-11 13:23:52" duration="99">Gunnar Sandberg (S)</turn>
          <turn when="2004-11-11 13:25:27" duration="151">Sven Bergström (C)</turn>
          <turn when="2004-11-11 13:27:52" duration="266">Leni Björklund (S)</turn>
          <turn when="2004-11-11 13:32:14" duration="132">Håkan Larsson (C)</turn>
          <turn when="2004-11-11 13:34:20" duration="117">Camilla Sköld Jansson (V)</turn>
          <turn when="2004-11-11 13:36:14" duration="221">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:67 av Håkan Larsson (c) till försvarsminister
          Leni Björklund om Östersundsgarnisonen
        </IPQ_title>
      </div>
      <div type="IPQuestionBody">
        <p xml:id="i-RL51ReUjdjFBNagp8MLT4">
          Av propositionen Vårt framtida försvar (prop. 2004/05:5) framgår
          att regeringen förespråkar en nedläggning av hela Östersundsgarnisonen.
          Skulle förslaget bli verklighet innebär detta ett hårt slag mot
          arbetsmarknaden i Jämtlands län. Det handlar om närmare 1 500
          arbetstillfällen direkt i Försvarsmakten och mer än det dubbla
          om den indirekta sysselsättningen räknas in. Den största statliga
          nedläggningen i historien skulle drabba ett glesbygdslän med endast
          127 000 invånare.
        </p>
        <p xml:id="i-7zxZfTXqjGzBYsqrNyU8Uf">
          Obegripligt nog har inget hållbart ekonomiskt eller regionalpolitiskt
          underlag för regeringens ställningstagande till Östersundsgarnisonen
          ännu presenterats. Inte heller finns några beräkningar i underlagsmaterialet
          från Arbetsgruppen Grundorganisation (AG GRO), som visar att en
          nedläggning skulle vara ekonomiskt motiverad. Detta trots att
          regeringen själv tidigare i sina direktiv uttalat att målsättningen
          är att skapa sammanhållna och rationella garnisoner, samt att
          regionalpolitiska hänsyn ska tas. I Östersund finns redan i dag
          en väl fungerande och effektiv garnison och här har sysselsättningen
          inom Försvarsmakten stor betydelse för arbetsmarknaden.
        </p>
        <p xml:id="i-ViagGFox37Yxf5sKEtKaEW">
          Enligt beräkningar som har gjorts inom Östersundsgarnisonen och
          vid Östersunds kommun, beräkningar som också har presenterats
          för Försvarsdepartementet, skulle den årliga kostnaden bli ungefär
          350 miljoner kronor lägre att behålla F 4, I 5 och de militära
          skolorna i Östersund i förhållande till föreliggande förslag i
          propositionen. En sådan lösning innebär också, enligt dessa beräkningar,
          lägre investeringar för Försvarsmakten på ungefär 500 miljoner
          kronor under de närmaste två åren. Initierade bedömare anser för
          övrigt att summorna är lågt räknade, eftersom flytt- och omställningskostnader
          inte fullt ut finns med.
        </p>
        <p xml:id="i-4UAKsotm2G9QSWgznmSRg1">
          Det framstår exempelvis som huvudlöst att lägga ned Arméns Tekniska
          Skola (ATS) och övriga militära skolor i Östersund, vilka tillsammans
          utgör en toppmodern utbildningsanläggning i nära anslutning till
          Mitthögskolan (blivande Mittuniversitetet). ATS anses vara en
          av Europas bästa utbildningsplattformar för teknisk utbildning.
          Här har stora summor skattemedel investerats under de senaste
          20 åren, bara kostnaden för etableringen av ATS 1984 var 500 miljoner
          kronor i dåtidens penningvärde. Men nu vill regeringen i ett slag
          rasera vad som investerats i Östersund för att i stället bygga
          upp samma verksamhet i Halmstad. Som skäl för Halmstad anges att
          man vill skapa bärkraftiga garnisoner @ som redan finns i Östersund!
        </p>
        <p xml:id="i-4yAyXcHqSCYXgiqQ9MFYNV">
          Eftersom ett huvudsyfte med det kommande försvarsbeslutet ska
          vara att göra besparingar i Försvarsmaktens budget är det uppseendeväckande
          att inget underlag har presenterats som visar på att en nedläggning
          av Östersundsgarnisonen skulle vara ekonomiskt betingad. Tvärtom
          tyder alla hittills tillgängliga fakta på att förslaget i propositionen
          skulle innebära stora kostnader för Försvarsmakten, och därmed
          skattebetalarna.
        </p>
        <p xml:id="i-9QaRzzCFEjBKLGSZrhjhQ">
          Jag vill mot den här bakgrunden ställa följande frågor till försvarsministern:
        </p>
        <p xml:id="i-Hv7uw4aFuYCrid6cUunhd2">
          1. Vilka åtgärder avser ministern att vidta för att offentliggöra
          motiven för regeringens förslag att lägga ned den väl fungerande
          garnisonen i Östersund?
        </p>
        <p xml:id="i-2bevXvt1rcxeJJfoeqw3Pu">
          2. Hur förklarar ministern att sådant material hittills inte
          har offentliggjorts trots att regeringen lagt sitt förslag?
        </p>
        <p xml:id="i-22aVRaGB5MaNK8KvwTzRv9">
          3. Vilka regionalpolitiska hänsyn har ministern vägt in i utformandet
          av försvarspropositionen?
        </p>
      </div>
    </body>
  </text>
</TEI>
