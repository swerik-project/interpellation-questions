<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0062">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0062</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>stöd tidigt i skolan</topic>
        <docDate when="2004-10-19">den 19 oktober</docDate>
        <status when="unknown" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS1062</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:62 av Axel Darvik (fp) till utbildningsminister
          Thomas Östros om stöd tidigt i skolan
        </IPQ_title>
      </div>
      <div type="IPQuestionBody">
        <p xml:id="i-Hitx8H3cUxRDBUsabZkWFP">
          Gymnasieskolans individuella program kommer att från och med
          den 1 juli 2006 att få 450 miljoner kronor i en extra satsning.
          Pengarna betalas ut inom ramen för statsbudgetens generella bidrag
          till kommunerna.
        </p>
        <p xml:id="i-FkuoXqaB3dtNWFXAiBsuo8">
          Under Göran Perssons tid som skolminister inrättades det individuella
          programmet. Han sade då att det var till för ett ytterst fåtal
          elever som inte når målen i grundskolan. Detta program är nu gymnasieskolans
          näst största bland eleverna i årskurs 1. Individuella programmet
          uppvisar ett uselt resultat i dag. Av eleverna som börjar på programmet
          slutar endast 17 % med fullständiga gymnasiebetyg efter fyra år.
          Ansvaret för det katastrofala resultatet går inte att lägga på
          lärare och personal som jobbar i gymnasieskolan.
        </p>
        <p xml:id="i-SaMm6sAKeXRjE5RZsuz11n">
          Det är tanken med det individuella programmet som från början
          är fel. De elever som inte nått målen i grundskolan ska på gymnasiet
          jobba dubbelt med att både fylla igen tidigare luckor och samtidigt
          orka och hinna läsa resterande delar av ett vanligt program. De
          flesta vet att kunskap byggs på kunskap likt byggstenar på varandra
          byggs till byggnader. Grundskolans självklara uppgift borde därför
          vara att lägga en stabil grund för alla elever innan de går in
          på gymnasiet. Satsningen på individuella programmet i budgetpropositionen
          strider mot denna uppfattning. Resurserna till det individuella
          programmet borde i stället föras över successivt till grundskolan
          så att stöd kan sättas in tidigt. Uppstår problem tidigt i skolgången
          fortplantar de sig lätt och blir övermäktigt stora om inte eleven
          ges extra tid och stöd. Utvärdering i grundskolan kommer i dag
          ofta in för sent. Inte förrän när de första betygen kommer efter
          halva åttonde läsåret blir en del elever varse om hur de ligger
          till jämfört med målen. Detta är inte rättvist. Grundskolan måste
          ges rätt förutsättningar. En flexibel skolgång krävs där inte
          tiden är det avgörande utan kunskapsmålen. Alla elever ska ges
          stöd och stimulans som är anpassade efter deras individuella förutsättningar.
          På gymnasiet måste det bli möjligt att välja ett alternativ där
          inte siktet är inställt på högskolestudier. De som vill lära sig
          ett yrke ska ha möjligheten att gå en bra utbildning med jobb
          efter gymnasiet som mål.
        </p>
        <p xml:id="i-KXCZQm5Tu6HhQ4ukEiEqQ8">
          Min fråga till utbildningsminister Thomas Östros är om han och
          regeringen kan tänka sig att successivt föra över resurserna som
          i dag läggs på det individuella programmet till grundskolan.
        </p>
      </div>
    </body>
  </text>
</TEI>
