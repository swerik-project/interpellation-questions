<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0293">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0293</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>ändring av jaktlagen </topic>
        <docDate when="2004-12-23">den 23 december</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10293</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:293 av Mikael Oscarsson (kd) till jordbruksminister
          Ann-Christin Nykvist om ändring av jaktlagen
        </IPQ_title>
      </div>
      <div type="IPQuestionBody">
        <p xml:id="i-JtnfjCAHJ2ichPQJG7AwN9">
          Det har länge stått klart att 28 § i jaktförordningen måste ändras.
          Efter det att vargskytten på Gräsö fällts i Högsta domstolen är
          det än mer angeläget att snarast ändra lagen. Jaktförordningen
          måste ge medborgare rätt att försvara sina tamdjur mot angrepp
          från rovdjur.
        </p>
        <p xml:id="i-GfRkPsyZUk94Fjjthn38jG">
          Det är orimligt att ha en jaktlag där den enskilde djurägaren
          i ett ögonblick förväntas ta ett riktigt beslut när vargen springer
          i samma hage som djuren. Mannen hade från grannar fått reda på
          att varg uppsökt deras djurhagar. När mannen sköt vargen sprang
          den mot hans kor och kalvar i hagen. Det är uppenbart vad rovdjuret
          hade för syfte i tamdjurshagen!
        </p>
        <p xml:id="i-BiPKqUTPUS1Qv4C8r8vFKf">
          Få jaktfrågor engagerar så många medborgare @ jägare och icke
          jägare @ som rovdjursfrågan. De som bor i områden med stort bestånd
          av de större rovdjuren, och de områdena blir allt större i landet,
          är oftast mycket kritiska mot den av riksdagen antagna rovdjurspolitiken.
          Sannolikheten att befolkningen i rovdjurstäta områden ska kunna
          acceptera närvaron av rovdjuren ökar om myndigheter och politiker
          lyssnar och tillgodoser de krav på förändringar som finns.
        </p>
        <p xml:id="i-WF3TfAozPUmev8jRsAdd1r">
          Sedan beslutet fattades i riksdagen våren 2001 har alltfler tamdjur
          skadats eller dödats av varg. Väl känt är alla angrepp särskilt
          i Värmland och Uppland men också i andra regioner i landet. Rättsfall
          i Uppland och Dalsland har gett nytt bränsle i debatten. Jaktförordningen
          har visat sig vara mycket svårtolkad @ även i rättssalar.
        </p>
        <p xml:id="i-FFqGPKNZV9ZETM8CttfJsN">
          En rimlig rovdjurspolitik bör innehålla åtgärder för att lösa
          de konflikter som förekomsten av stora rovdjur skapar. Det handlar
          både om möjligheten att skydda egendom och om att ändra reglerna
          när detta faktiskt behövs. I dag finns en stor förtroendeklyfta
          mellan å ena sidan människor som bor i områden där rovdjur förekommer
          och å andra sidan myndigheter. Det finns alla skäl att lyssna
          på människor som lever i verkligheten med rovdjuren alldeles inpå
          knutarna. Det måste finnas acceptans för rovdjursförekomst ute
          i bygderna om lagstiftningsåtgärderna ska vara meningsfulla. Kristdemokraterna
          har full förståelse för den oro lokalbefolkningen känner. Man
          har stor erfarenhet och kunskap om livsbetingelserna och är ofta
          starkt motiverad att bo, leva och verka i en självvald miljö med
          de förutsättningar som finns lokalt i bygden.
        </p>
        <p xml:id="i-NJuHM8ChuF32vEyH6YyjKN">
          Tamdjursägare måste ha möjlighet att lagligt kunna skydda sin
          egendom vid rovdjursangrepp. Det är viktigt att det gäller både
          för djur som ingår i näringsverksamhet och för djur som hålls
          som husdjur. De regler som tidigare gällde för skyddsjakt på stora
          rovdjur bör därför införas omgående. Utformningen av 28 § i jaktförordningen
          bör därför ändras, förbättras och förtydligas på denna punkt.
          Formuleringen i paragrafen ska innehålla skrivningar om att ägaren
          eller vårdaren ska få döda en björn, järv, lo eller varg som är
          under direkt angrepp på tamdjuret. På förekommen anledning måste
          frågan också ställas och regelverket tydliggöras vad gäller djurägare
          som inte har jägarexamen eller vapenlicens och som drabbas av
          angrepp av till exempel varg på sin fårbesättning.
        </p>
        <p xml:id="i-3eKchSTfsp39hzwFg9wCMG">
          Möjligheten att skjuta det angripande djuret regleras i 28 §
          jaktvårdslagen. Men det är i dag oklart hur en fårägare utan vapenlicens
          ska kunna freda sina djur. Lagen säger att djurets ägare eller
          vårdare har möjlighet att skjuta det angripande rovdjuret om villkorstexten
          i övrigt uppfylls.
        </p>
        <p xml:id="i-SS8DKBjkGk4CkxNTjzkxjC">
          Men ska varje djurägare utan vapenlicens, skriftligen ge möjligheten
          att försvara djuren, åt en "vårdare"? Till exempel en granne med
          vapenlicens? Om en sådan granne inte finns till hands, vad gör
          man då?
        </p>
        <p xml:id="i-YSVBbhVaDgxkpJp8uh26vx">
          Chansen att upptäcka ett angrepp medan det pågår är oerhört liten,
          eftersom de flesta sker nattetid eller i gryningen, då få människor
          är vakna. Chansen att dessutom kunna få möjlighet att skrämma
          eller skjuta angripare är om möjligt ännu mindre. Det handlar
          om ett fåtal sekunder och står inte skytten och lurpassar @ som
          i till exempel Gräsöfallet, då han blev förvarnad @ är chansen
          i det närmaste obefintlig.
        </p>
        <p xml:id="i-MCKk9Rxacm29ztL9UR26tf">
          Låt mig ta ett annat exempel. En fårägare i norra Uppland fick
          får rivna vid två tillfällen. Vid det andra, då ett större antal
          får och lamm dödades, såg djurägaren vargen stå och bita i en
          tacka. Han kunde inte skrämma eller skjuta vargen utan sprang
          förtvivlad in och ringde, först polisen, som inte visste vad han
          skulle göra och sedan till Naturvårdsverket, vilket inte heller
          kunde klargöra om vem som skulle kunna använda 28 § för att i
          nödvärn skjuta mot vargen.
        </p>
        <p xml:id="i-URyanMrTVKqy2SUVSgjXX5">
          Detta är inte rimligt och i hög grad motverkar det syftet och
          viljan med stora delar av rovdjurspolitikens uppsatta mål. Om
          inte folk i bygder där de stora rovdjuren finns upplever att de
          har möjlighet att freda sig mot angrepp på tamdjur @ då finns
          inte heller förutsättningen för en etablering av rovdjur.
        </p>
        <p xml:id="i-77kBgGtpiDP9GFpMriKM2B">
          Naturvårdsverket lämnade förslag under våren 2004 till regeringen
          som handlar om att underlätta för tamdjursägare att skydda sina
          djur när rovdjur angriper. Samma myndighet menar att enklare regler
          bör införas som innebär att ägaren eller vårdaren bör få döda
          ett rovdjur som angriper. Kravet på att tamdjur ska ha skadats
          eller dödats uppfattas som orimligt, eftersom en djurägare kan
          tvingas att avvakta och se på när tamdjuret skadas, och först
          därefter få försöka avbryta rovdjurets angrepp. De flesta fallen
          av skyddsjakt har också enligt Naturvårdsverket avskrivits av
          åklagare. I en tidigare rovdjursmotion har vi föreslagit detta
          och kan nu konstatera att myndigheten har förslag i samma riktning.
          Nu återstår att också regeringen så snart som möjligt kommer till
          riksdagen med en förändring av jaktförordningens 28 §. Vi kristdemokrater
          har i flera år motionerat om detta i riksdagen, hittills för döva
          öron.
        </p>
        <p xml:id="i-Ua6U3ijAD71ZQnKW2sNB8A">
          Mot bakgrund av detta vill jag fråga jordbruksministern:
        </p>
        <p xml:id="i-9r4giHDKxtRvEfTHG9h2Xg">
          1. Avser jordbruksministern att ta initiativ till en ändring
          av 28 § jaktvårdslagen som innebär att djurägare har möjlighet
          att med vapen försvara sina tamdjur mot ett rovdjur som har eller
          är på väg att anfalla?
        </p>
        <p xml:id="i-5LBkSkmRAYtW2M3iP1Pjxw">
          2. Om så är fallet, när kommer ett lagförslag att läggas fram?
        </p>
        <p xml:id="i-RsihVRvdYNTbufBqv84Q1W">
          3. Vilka åtgärder avser ministern att vidta så att en fårägare
          utan vapenlicens ska kunna freda sina djur?
        </p>
      </div>
    </body>
  </text>
</TEI>
