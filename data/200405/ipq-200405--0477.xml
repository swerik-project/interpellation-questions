<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0477">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0477</head>
        <author who="i-7Gy2xwC7Jyimjy9QTKnQEf">Rossana Dinamarca</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>MEP-utbildningen på Dramatiska institutet</topic>
        <docDate when="2005-03-17">den 17 mars</docDate>
        <status when="2005-04-12" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10477</external_id>
        <debate>
          <turn when="2005-04-12 14:37:01" duration="253">Leif Pagrotsky (S)</turn>
          <turn when="2005-04-12 14:41:10" duration="254">Rossana Dinamarca (V)</turn>
          <turn when="2005-04-12 14:45:21" duration="216">Leif Pagrotsky (S)</turn>
          <turn when="2005-04-12 14:48:53" duration="119">Rossana Dinamarca (V)</turn>
          <turn when="2005-04-12 14:50:48" duration="114">Leif Pagrotsky (S)</turn>
          <turn when="2005-04-12 14:52:39" duration="112">Rossana Dinamarca (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:477 av Rossana Dinamarca (v) till utbildnings-
          och kulturminister Leif Pagrotsky om MEP-utbildningen på Dramatiska
          institutet
        </IPQ_title>
      </div>
      <div type="IPQuestionBody">
        <p xml:id="i-LaZz2AiMPE2o2FuzcSm3jE">
          En pojke eller flicka som får en uppgift att exempelvis göra
          en kort film om ett geografiskt område eller en samhällelig företeelse
          kommer att lära sig mängder av saker under arbetets gång, såväl
          rent faktamässigt inom området som om teknikens möjligheter och
          om hur man kan få ett budskap att gå fram. Hon eller han kommer
          att lära sig hur och var man hittar fakta och också hur man kan
          forma det man hittar, ge det olika vinklingar, hur man kan påverka
          med film. Här ingår också hur ljud och musik kan användas, vilken
          musik som understryker vilket budskap, och hur korta texter kan
          formuleras och klippas in. Den kunskap man "upplever" på detta
          vis med hjälp av ett medieverktyg och de estetiska lärprocesserna
          kommer med största sannolikhet att fastna på ett alldeles speciellt
          sätt. I ett grupparbete på ett sådant tema kan de olika elevernas
          erfarenheter och begåvningar komma till nytta. För en nyligen
          invandrad elev finns det möjligheter att visa upp sina färdigheter
          i sådant som hon eller han annars inte ges tillfälle att visa,
          en annars "lågpresterande" pojke kan ge prov på kunskaper som
          ingen lärare kände till och en "duktig" flicka kan samtidigt få
          vara duktig och utvecklas vidare.
        </p>
        <p xml:id="i-WBqtdS81564fFydK5ZhULz">
          Detta är den form av pedagogik som programmet Media-Estetik-Pedagogik
          (MEP) på Dramatiska institutet (DI) lär ut. MEP-utbildningen fungerar
          i fyra led: DI utbildar lärarutbildare åt lärarhögskolorna, som
          utbildar lärare som i sin tur för dessa kunskaper vidare. Det
          innebär att en sådan DI-utbildning, eller en sådan utbildning
          var den än skulle ges, i sista ledet kommer många tusen elever
          till godo.
        </p>
        <p xml:id="i-DiW3ErTmCwuh7et6SUWubQ">
          I en fråga till utbildningsministern den 18 november 2004 undrade
          jag vad ministern var beredd att göra för att tillgodose behovet
          av mediepedagogisk utbildning av lärare sedan DI beslutat sig
          för att lägga ned sin så kallade MEP-utbildning.
        </p>
        <p xml:id="i-nHTjDCnHRJMwRPXfWc4kH">
          Ministern svarade att det är DI som prioriterar sina resurser.
        </p>
        <p xml:id="i-71BdJZaahdtvicZxXiGULa">
          Givetvis prioriterar DI sina resurser @ inom de ramar som staten
          ger i och med budgeten men också i och med regleringsbrevet där
          uppdraget formuleras. Frågan var också formulerad så att det inte
          nödvändigtvis måste vara genom DI som står för utbildningen. Men
          givetvis är det ekonomiskt fördelaktigt att ta till vara den kompetens
          som redan byggts upp inom ramen för DI och i det nätverk som utbildningen
          ingår i.
        </p>
        <p xml:id="i-T7yDGWHnR33JPhbpTe36vH">
          En annan utbildning som lagts ned på DI (2004) är den som handlar
          om interaktiva medier och som inneburit ett samarbete mellan KTH
          och DI. Här var den bärande idén att pedagoger, tekniker och konstnärer
          utbildades tillsammans för att utveckla nya konstnärliga, pedagogiska
          och tekniska tillämpningar. Denna utbildning understöddes och
          fick ett särskilt anslag under förra utbildningsministerns tid.
          När det gäller MEP läggs den ned efter sommaren. Sverige vill
          ligga i framkant vad gäller IT. Enligt intentionerna med det nya
          departementet ska utbildning och kultur samverka bättre än hittills.
          Att då samtidigt lägga ned dessa båda utbildningar känns minst
          sagt kontraproduktivt.
        </p>
        <p xml:id="i-WzBJr8UR8hJDpPUuQqkjmq">
          Det finns en risk med att tala om mediekunskap som kunskap om
          medierna. Det handlar i dag om något mycket större, om hur man
          bygger kunskap i dagens värld med hjälp av medierna och de estetiska
          lärprocesserna. Om vi åter är på väg mot en rent teknisk tolkning
          av behovet av IT i skola och lärande, då är det givetvis en tillbakagång.
        </p>
        <p xml:id="i-M5AcyvtigpfKFMETtQCz54">
          I regeringens IT-politiska strategigrupps delrapport från juni
          2004 står att läsa:
        </p>
        <p xml:id="i-PhkAsYA71ZWL1Z76ipfrUE">
          "Informationssamhällets kunskapsbehov och arbetsmetoder påverkar
          i hög grad skolan och lärandet i alla stadier av livet. IT som
          pedagogiskt verktyg är därför centralt i utvecklingen av innovativa
          läraprocesser. En effektiv användning av IT i skolors informationshantering
          och organisationsutveckling bidrar också till att skolan som arbetplats
          och läromiljö utvecklas i positiv riktning. Stora satsningar har
          under den senaste tioårsperioden genomförts för att stimulera
          IT-användningen inom utbildningsväsendet. Det är nu viktigt att
          både stimulera fortsatt utveckling och att ta till vara hittills
          vunna erfarenheter. I arbetet med IT och lärande ska lärandet
          vara i fokus, inte tekniken eller verktyget."
        </p>
        <p xml:id="i-4jJTuhyegEp61eVMvaUneu">
          Den arbetsgrupp för IT i skola och lärande som tillsatts har
          bland annat diskuterat "möjligheter till effektivare inlärning
          med hjälp av visualisering, simulering och reflektering".
        </p>
        <p xml:id="i-JdomYdQdYpzwkKiWVqVN4Q">
          Bra så. Bara inte den faktiska utvecklingen går i rakt motsatt
          riktning. IT-kompetens är helt enkelt något annat än teknik. Troligen
          behövs här ett kunskapscentrum, ett ställe där man kan samla alla
          de erfarenheter som redan gjorts på olika håll, leda utvecklingen
          och sprida kunskapen till nya lärargrupper. Här behövs även resurser
          för forskning.
        </p>
        <p xml:id="i-LAW2A5gj1f8R6SRY84zQp8">
          I en skrivelse till ministern den 2 december 2004 har pedagogerna
          och forskarna Helena Danielsson och Karin Stigbrand diskuterat
          utvecklingen, dragit slutsatser och lagt fram förslag till lösning.
        </p>
        <p xml:id="i-KZV1oSuwCUYNFyChWtW3xJ">
          Utredningen Kultur och estetik i skolan, som lärarutbildningen
          i Malmö utfört på regeringens uppdrag, har pekat ut MEP som den
          mest intressanta utbildningen för lärarutbildare inom estetik
          och lärande och föreslagit att MEP blir en nationell modell som
          bygger på samarbete mellan bland andra Malmö högskola, Karlstads
          universitet och lärarutbildningen i Piteå.
        </p>
        <p xml:id="i-FcnYURQA3uMWyHpTHiH2Ks">
          Min fråga till utbildnings- och kulturministern blir nu:
        </p>
        <p xml:id="i-UhmdVsgYVkEdbYDotcmZy5">
          Vad är ministern beredd att vidta för åtgärder för att bibehålla
          och vidareutveckla den viktiga kunskap som i dag finns samlad
          inom MEP-utbildningen?
        </p>
      </div>
    </body>
  </text>
</TEI>
