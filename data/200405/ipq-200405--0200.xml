<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0200">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0200</head>
        <author who="i-XhKn9p4oQVJvYzm2h78jih">Sven-Erik Sjöstrand</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>djurtransporter i EU</topic>
        <docDate when="2004-11-24">den 24 november</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10200</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:200 av Sven-Erik Sjöstrand (v) till jordbruksminister
          Ann-Christin Nykvist om djurtransporter i EU
        </IPQ_title>
      </div>
      <div type="IPQuestionBody">
        <p xml:id="i-Dz6P8n6K8ibd8tjv47X8zy">
          Djur är levande varelser med känslor och kan lika lite som människor
          behandlas som materiella ting som köps, säljs och transporteras
          som andra varor. Under många år har djurtransporter varit uppe
          på dagordningen inom EU. Av många människor och av EU:s regelverk
          betraktas djur i princip som en vara bland många andra. Vänsterpartiet
          anser att detta är djupt omoraliskt och att levande djur ska undantas
          från EU:s regler om fri rörlighet för varor.
        </p>
        <p xml:id="i-UgVpqvm5EPsmkGDDVgC2Nt">
          Stora förbättringar behövs för att förbättra villkoren för djur
          som transporteras till försäljning eller slakt. Tyvärr har en
          majoritet av medlemsländerna varit motvilliga till att ändra i
          regelverket och man vill ha kvar möjligheten till mycket långa
          transporter. Ett kompromissförslag som varit uppe för diskussion
          är transport i nio timmmar, viloperiod på tolv timmar med djuren
          kvar i transportfordonet, på nytt transport i nio timmar och sedan
          efterföljande vila i tolv timmar. Detta skulle sedan få upprepas
          ett obegränsat antal gånger. Enligt Vänsterpartiet skulle dessa
          regler innebära oacceptabelt långa transporttider. Flera regeringar,
          däribland Sveriges, hade också denna uppfattning, men andra tyckte
          att kraven var för stränga.
        </p>
        <p xml:id="i-VBAHjK8uZaNfJjf8qRsE3K">
          Nyligen fattade ministerrådet beslut om ett urvattnat förslag
          som tar upp förbättringar jämfört med i dag när det gäller utbildning
          av personal och att man ska införa ett satellitnavigeringssystem.
          Tillsynen och kontrollen kommer också att förbättras. Det viktigaste
          förändras emellertid inte, och det är transporterna och utrymmeskraven.
          Jordbruksministern röstade dock inte mot förslaget utan lade ned
          sin röst. Att förbättra villkoren för transportdjuren kan nu inte
          bli aktuellt på flera år. Vissa länder har krävt garantier för
          att de ska slippa frågan under de fyra närmast kommande åren.
        </p>
        <p xml:id="i-w6k2gsLQhP5MPYMAKpFRZ">
          Mina frågor till jordbruksministern är:
        </p>
        <p xml:id="i-RhmxEXNNDiqG7kJSB6S6xP">
          1. Vad avser ministern att göra för att begränsa djurtransporttiderna
          inom EU?
        </p>
        <p xml:id="i-YXgjX8jZZhZksLzyS6tKdq">
          2. Vad avser ministern att göra för att förbättra utrymmeskraven
          vid djurtransporter inom EU?
        </p>
      </div>
    </body>
  </text>
</TEI>
