<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0544">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0544</head>
        <author who="i-CwVjNqMneZm6zhJTP798e5">Helena Bargholtz</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>snusets hälsorisker</topic>
        <docDate when="2005-04-21">den 21 april</docDate>
        <status when="2005-06-08" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10544</external_id>
        <debate>
          <turn when="2005-06-08 17:41:36" duration="156">Morgan Johansson (S)</turn>
          <turn when="2005-06-08 17:44:07" duration="212">Helena Bargholtz (Fp)</turn>
          <turn when="2005-06-08 17:47:35" duration="256">Morgan Johansson (S)</turn>
          <turn when="2005-06-08 17:51:48" duration="188">Helena Bargholtz (Fp)</turn>
          <turn when="2005-06-08 17:54:52" duration="192">Morgan Johansson (S)</turn>
          <turn when="2005-06-08 17:58:01" duration="144">Helena Bargholtz (Fp)</turn>
          <turn when="2005-06-08 18:00:21" duration="157">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:544 av Helena Bargholtz (fp) till statsrådet
          Morgan Johansson om snusets hälsorisker
        </IPQ_title>
      </div>
      <div type="IPQuestionBody">
        <p xml:id="i-TiB5Y6CYmGvZgQ3s3PmjcW">
          I riksdagen ser vi just nu fram emot att beslutet om rökfria
          restaurangmiljöer ska bli verklighet. Det gör dessvärre också
          tobaksindustrin, som med hjälp av förföriska förpackningar och
          smaker vill förmå nya målgrupper att börja snusa. Man säger rent
          ut att man har goda förhoppningar att riksdagsbeslutet medför
          att många går över till snuset.
        </p>
        <p xml:id="i-P4sC6nFVD2b9ymhz6VvDUE">
          Samtidigt som tobaksindustrin presenterar kampanjer som ska bredda
          marknaden genom att bland annat locka tjejer att börja snusa presenteras
          Folkhälsorapport 2005. Med stigande förvåning har jag tagit del
          av vad som sägs om snus i denna rapport från Socialstyrelsen.
          Det är en häpnadsväckande blåögd bild av snuset som förmedlas.
          Det framstår som en snudd på hälsosam helylleprodukt.
        </p>
        <p xml:id="i-9meycLxrmNZHGMsfRKVj8s">
          Snus är visserligen inte lika farligt som cigaretter, men det
          är en tobaksprodukt som skapar och befäster ett beroende och snusare
          löper tredubblad risk att drabbas av vuxendiabetes, har försämrad
          munhälsa och hjärtat slår 15 000 extra slag per dygn. Snusande
          kvinnors barn föds oftare för tidigt och utvecklas sämre. När
          man dessutom vet att många snusare så småningom också blir rökare
          är detta något som är mycket viktigt att hålla ögonen på.
        </p>
        <p xml:id="i-SH9vQAnczEC9eR5D1duigp">
          Enligt SBU, Statens beredning för medicinsk utvärdering, fördubblar
          nikotinläkemedel sannolikhet för rökfrihet. Men dessa väl dokumenterade
          läkemedel talar Socialstyrelsen tyst om. I stället presenteras
          reservationslöst myten att antalet rökare i Sverige har blivit
          färre tack vare snuset. Det är inte sant. Det är att blunda för
          att svenska kvinnor har slutat att röka i ungefär samma takt som
          männen de senaste tio åren, men utan snus. Hur kan en myndighet
          ha mannen som norm?
        </p>
        <p xml:id="i-J2nULERH3FzU6c37v5iz3t">
          Enligt tobakslagen (1993:581) får rökning inte äga rum i skollokaler
          eller i andra lokaler avsedda för barn eller ungdom. Det gäller
          såväl elever som personal. Lagen skärptes 1994 vilket innebar
          att den också kom att innefatta utomhusmiljöer. Vi måste värna
          tobaksfria miljöer när nu snusföretagen intensifierar sina marknadsföringsinsatser.
          Hur ska vi annars nå uppställda mål som handlar om en tobaksfri
          livsstart från år 2014 och en halvering till år 2014 av antalet
          ungdomar under 18 år som börjar röka eller snusa?
        </p>
        <p xml:id="i-95m5qoZyK4T8u1ALgkob3t">
          Jag menar att vi borde låta försiktighetsprincipen prägla synen
          på snus för att inte nya målgrupper och nya generationer ska fastna
          i ett tobaksberoende. Och för att vi inte kan vifta bort de cancerlarm
          som nu får WHO att varna för snus.
        </p>
        <p xml:id="i-RNDUthyheyQRkNP2R11zRS">
          Min fråga till statsrådet är:
        </p>
        <p xml:id="i-P5Wh2U524B62oHH686YZJ1">
          Vilka åtgärder avser statsrådet att vidta för att låta försiktighetsprincipen
          gälla också i Sverige vid saluföring av snus?
        </p>
      </div>
    </body>
  </text>
</TEI>
