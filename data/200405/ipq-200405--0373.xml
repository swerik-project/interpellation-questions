<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0373">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0373</head>
        <author who="i-C44sMEE9ocAndjedeN9fLp">Yvonne Ruwaida</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>asylskäl</topic>
        <docDate when="2005-02-09">den 9 februari</docDate>
        <status when="2005-02-17" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10373</external_id>
        <debate>
          <turn when="2005-02-17 16:23:26" duration="261">Barbro Holmberg (S)</turn>
          <turn when="2005-02-17 16:27:46" duration="271">Yvonne Ruwaida (Mp)</turn>
          <turn when="2005-02-17 16:32:13" duration="223">Barbro Holmberg (S)</turn>
          <turn when="2005-02-17 16:35:53" duration="167">Yvonne Ruwaida (Mp)</turn>
          <turn when="2005-02-17 16:38:36" duration="209">Barbro Holmberg (S)</turn>
          <turn when="2005-02-17 16:42:01" duration="134">Yvonne Ruwaida (Mp)</turn>
          <turn when="2005-02-17 16:44:12" duration="161">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:373 av Yvonne Ruwaida (mp) till statsrådet
          Barbro Holmberg om asylskäl
        </IPQ_title>
      </div>
      <div type="IPQuestionBody">
        <p xml:id="i-Kh9FAPLiBLEp5WQj2bgLFz">
          Iranskan Kobra Kordbache gjorde sin plikt som sjuksköterska och
          vårdade en oppositionell. Därför blev hon efterlyst av den iranska
          regimen och tvingades fly till Sverige. I dag jobbar Firoze som
          undersköterska på ett sjukhem i Stockholm. Nu hotas hon och hennes
          två barn av utvisning från Sverige inom några veckor för att hon
          inte kan bevisa att hon är efterlyst.
        </p>
        <p xml:id="i-7fjm61cGzVHsdDtGpyzGLY">
          Firoze Kordbache, specialistsjuksköterska på Mehrab-sjukhuset
          i Teheran, blev 2002 kontaktad av en vän som hade en kompis som
          var svårt skadad. Firoze kontaktade sin sjukhuschef som sade till
          Firoze att denna person skulle råka illa ut om han kom till akuten.
          Akuten kontrolleras regelbundet av säkerhetspolisen. Firoze fick
          medicin och utrustning och vårdade mannen i en lägenhet, i enlighet
          med de regler och hederskodex som omfattar sjuksköterskor över
          hela världen (International Council of Nurses Code of Ethics).
        </p>
        <p xml:id="i-KbCCRft8VrFaCKoFqnBkfW">
          Polisen genomförde en razzia i lägenheten och grep Firozes patient
          och andra. Minst två av dem som var inblandade i hjälpinsatsen
          har dött i fängelset. Firoze fick information om detta genom ett
          telefonsamtal från en okänd person. Firoze och hennes två barn
          gömde sig. Hennes lägenhet blev plomberad och hon blev efterlyst
          av säkerhetspolisen hos sina släktingar och valde då att fly landet.
          Via Turkiet kom hon till Sverige och sökte asyl.
        </p>
        <p xml:id="i-179dCcQ1r9G5LnF7nmnzGo">
          Migrationsverket har avslagit hennes ansökan och kräver bland
          annat att hon ska visa upp den häktningsorder som utfärdats på
          henne, trots att det var för att undvika att få just det dokumentet
          i handen och bli gripen som fick Firoze att gå under jorden och
          fly landet. Beslutsfattaren på Migrationsverket finner hennes
          historia "märklig och osannolik", utan vidare motivering. Migrationsverket
          kräver orimliga bevis av asylsökande, så även i familjen Kordbaches
          fall. Bevis som i stort sett aldrig kan förmedlas från hemlandet
          då den asylsökande är rädd att anhöriga ska drabbas av repressalier
          från myndigheterna om kontakten upptäcks. Utlänningsnämnden går
          på Migrationsverkets linje och har avslagit familjens ansökan.
        </p>
        <p xml:id="i-JxTZhS65ud3YDCCjboGLcA">
          I Sverige har Firoze arbetat som undersköterska, ibland dubbla
          pass, för att försörja familjen. De har egen bostad, barnen går
          i skola och alla talar svenska. Firoze är en mycket uppskattad
          kollega på Stiftelsen Stockholms sjukhem, där hon är fast anställd.
          Hon har en unik kompetens med bland annat specialistutbildning
          inom onkologi, något som gör att hon kan tillföra mycket kunskap
          på den avdelning för palliativ vård där hon arbetar.
        </p>
        <p xml:id="i-KEUvxdKZiByd9QZDv31YRr">
          Den långa tiden av ovisshet i väntan på Migrationsverkets och
          Utlänningsnämndens beslut har varit svår för familjen som flera
          gånger har tvingats söka vård akut. Om familjen Kordbache trots
          allt kommer att avvisas till Iran vet ingen vilket öde som väntar
          dem. Iran är ingen demokrati och oppositionen slås ned med våldsamma
          metoder. Det finns ingen rättssäkerhet i landet och Firozes fall
          har mycket liten chans att få en rättvis granskning. Hon riskerar
          att gripas, torteras eller värre. Hon är fortfarande eftersökt
          och polisen kallar henne terrorist.
        </p>
        <p xml:id="i-VvCk3ufKFSGve47JSYirrS">
          Enligt Amnesty International och Human Rights Watch fängslas
          människor utan rättegång och många försvinner. Enligt Amnestys
          årsrapport för 2004 skedde 108 av dem kända avrättningar under
          förra året, många av dem offentliga. Fyra människor stenades till
          döds och 197 personer dömdes till prygelstraff eller fick olika
          kroppsdelar amputerade. Iran har dessutom vägrat organisationer
          som Amnesty att resa in i landet, så från Sverige skulle det vara
          omöjligt att få veta deras öde om de "försvann".
        </p>
        <p xml:id="i-ECSzaH1wND5df5xz5oMdNh">
          Inom några veckor kan avvisningen vara verkställd. Det borde
          vara självklart att familjen ska ges asyl i Sverige! Firoze riskerar
          sitt liv om hon tvingas återvända till Iran och barnen riskerar
          att förlora sin mamma. Sverige ska fortfarande vara ett land som
          hjälper utsatta människor i behov av skydd.
        </p>
        <p xml:id="i-7CeojVVNvvzr5f6YzNTZHE">
          Sammanfattningsvis:
        </p>
        <p xml:id="i-9fLWhL3yU3ixczNFachTga">
          Med anledning av det som anförts ovan undrar jag:
        </p>
        <p xml:id="i-JhaiS8h2biKuKmq4ygGQBa">
          Hur avser statsrådet att agera för att se över om de krav på
          bevisbörda som Migrationsverket och Utlänningsnämnden kräver är
          rimliga?
        </p>
        <p xml:id="i-Y7Gk4LLX67qiXXMNic65jp">
          Hur avser statsrådet att agera för att människor som räddar liv,
          men hotas i hemlandet på grund av detta ska kunna få asyl i Sverige?
        </p>
      </div>
    </body>
  </text>
</TEI>
