<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0241">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0241</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>behovet av en lågstadielärarutbildning</topic>
        <docDate when="2004-12-07">den 7 december</docDate>
        <status when="2004-12-17" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10241</external_id>
        <debate>
          <turn when="2004-12-17 11:22:23" duration="333">Leif Pagrotsky (S)</turn>
          <turn when="2004-12-17 11:27:46" duration="265">Ulf Nilsson (Fp)</turn>
          <turn when="2004-12-17 11:32:07" duration="251">Leif Pagrotsky (S)</turn>
          <turn when="2004-12-17 11:36:14" duration="228">Ulf Nilsson (Fp)</turn>
          <turn when="2004-12-17 11:39:58" duration="181">Leif Pagrotsky (S)</turn>
          <turn when="2004-12-17 11:42:55" duration="135">Ulf Nilsson (Fp)</turn>
          <turn when="2004-12-17 11:45:01" duration="139">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:241 av Ulf Nilsson (fp) till utbildnings-
          och kulturminister Leif Pagrotsky om behovet av en lågstadielärarutbildning
        </IPQ_title>
      </div>
      <div type="IPQuestionBody">
        <p xml:id="i-HSN79rEnQHj1oRiexTKe6U">
          Förmågan att läsa öppnar dörrar till kunskapsutveckling, upplevelser
          och reflexion. Läsforskare menar att barn som aldrig genomgått
          en "bokslukarperiod" kan få svårigheter att utveckla ett användbart
          språk för att formulera information, teoretiska resonemang eller
          känslomässiga upplevelser. På samma sätt har de svårare att tillgodogöra
          sig olika former av skriftlig kommunikation. En huvuduppgift för
          skolan är att hjälpa och stödja barnen i deras språkliga utveckling.
          Tillsammans med räkning är läsning, skrivning och tal förutsättningar
          för en meningsfull skolgång. Därför har också lärarna i grundskolans
          tidigare årskurser en viktig uppgift. Det är de som ska stödja
          barnen i deras utveckling och det är de som tidigt ska slå larm
          om extra stödinsatser behövs.
        </p>
        <p xml:id="i-UGpLLFkPsqwNWzqBrRZaC3">
          Den nya lärarutbildning som genomfördes mot Folkpartiets vilja
          år 2001 har tyvärr minskat lärarnas förmåga att hjälpa barnen
          med baskunskaperna. Den gamla utbildningen för lågstadielärare
          gav kunskaper i läs- och skrivinlärning. Numera är det inte obligatoriskt
          för en lärare i grundskolans tidigare år att ha grundläggande
          färdigheter i att lära eleverna läsa, skriva och räkna. Studenter
          väljer numera ämnen och inriktningar tämligen fritt, och det är
          inte säkert att en lärare för de yngre barnen har läst kurser
          i till exempel läs- och skrivinlärning. Lärarnas Riksförbund presenterade
          i november 2004 en rapport: Undersökning om kvaliteten i den nya
          lärarutbildningen. Här redovisas att endast 36 % av de blivande
          lärarna anser sig ha fått tillräcklig utbildning i att lära eleverna
          att läsa, skriva och räkna. En fjärdedel av lärarstudenterna säger
          att de inte fått någon utbildning alls för att undervisa i dessa
          baskunskaper.
        </p>
        <p xml:id="i-8RmGchj8ga3xGEsigH2c9W">
          Tyvärr finns det nu mycket som tyder på att de svenska elevernas
          språkliga förmåga försämrats de senaste åren. Skolverkets nationella
          utvärdering av grundskolan 2003 visar att läsförmågan försämrats
          jämfört med motsvarande undersökningar 1993 och 1995. Många insatser
          behöver göras: stärk utvärderingen, låt speciallärarna komma tillbaka
          till skolan, sätt in stöd tidigt i grundskolan. Men en grundläggande
          förändring i lärarutbildningen är en förutsättning för att lärarna
          ska få de redskap de behöver för att hjälpa alla barn. Folkpartiet
          har tidigare föreslagit att obligatoriska högskolepoäng ska införas
          i läs- och skrivinlärning för lärare i grundskolans tidigare år.
          Det borde inte vara möjligt att vara lärare för barn som inte
          lärt sig läsa utan att skaffat sig kunskaper i läs- och skrivinlärning
          på högskolan.
        </p>
        <p xml:id="i-HNpdtS23aGKeVWCKMqhhAp">
          Det blir allt tydligare att dagens mera enhetliga lärarutbildning
          måste reformeras genomgripande, så att utbildningen tydligare
          inriktas mot olika nivåer i skolan. Enligt Folkpartiet borde en
          lågstadielärarutbildning införas med kvalificerade kurser i läs-
          och skrivinlärning. I väntan på en större reform borde det dock
          vara möjligt för regeringen att ta initiativ till snabba förslag
          för att skärpa kraven på förkunskaper i viktiga färdigheter hos
          lärarna. Den föregående utbildningsministern har tidigare i ett
          interpellationssvar avvisat tankarna på förändring av lärarutbildningen.
          Mot bakgrund av nya fakta, bland annat rapporten från Lärarnas
          Riksförbund samt Skolverkets rapport, menar jag att frågan om
          grundskollärarnas utbildning fått ny aktualitet
        </p>
        <p xml:id="i-SwKTp8yceJmZCrSdfZwbDt">
          Avser utbildningsministern att vidta några åtgärder för att stärka
          kompetensen i läs- och skrivinlärning hos lärarna i grundskolans
          tidigare år?
        </p>
      </div>
    </body>
  </text>
</TEI>
