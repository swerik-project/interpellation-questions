<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0369">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0369</head>
        <author who="i-GQzX6vWx4U9VMh4ci9D9yF">Margareta Israelsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>Dramatiska institutets barnprojekt i Nacka</topic>
        <docDate when="2005-02-08">den 8 februari</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10369</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:369 av Margareta Israelsson (s) till utbildnings-
          och kulturminister Leif Pagrotsky om Dramatiska institutets barnprojekt
          i Nacka
        </IPQ_title>
      </div>
      <div type="IPQuestionBody">
        <p xml:id="i-GHBkkW4JT7r6Pfspc4iAmo">
          I samband med ett barnteaterprojekt vid Dramatiska institutet
          och Teaterhögskolan har några sexåringar från Stensö skola i Nacka
          utsatts för något som närmast är att betrakta som ett pornografiskt
          övergrepp.
        </p>
        <p xml:id="i-S9jPUr7uYs32EW7dXaLXzB">
          En student har läst upp en avancerad porrberättelse i vilken
          två småflickor har oralsex med varandra. Rektorn vid Dramatiska
          institutet hävdar att handlingen är en provokation som egentligen
          är riktad mot skolan. Det är väl något som skolan får utreda.
        </p>
        <p xml:id="i-KSGkcSRn7oADtDJSAJmKu3">
          Personligen menar jag dock att den stora provokationen är mot
          barnen och deras oskuld. Det här är inte den typ av berättelse
          jag föreställer mig som "normal" när vi talar om små barns syn
          på sexualitet.
        </p>
        <p xml:id="i-9AisLPZjj82iD1v815q6G">
          Vi har i Sverige mångårig erfarenhet och kunskap om sexuella
          övergrepp mot minderåriga. Statistiken talar sitt tydliga klara
          språk. Vi vet att alltför många barn får sin barndom förstörd
          av olika former av sexuella övergrepp. Det kan mycket väl vara
          så att någon av de barn som befann sig i lokalen under uppläsningen
          har egna erfarenheter av övergrepp.
        </p>
        <p xml:id="i-X2t3sPjjePREjYSxmprGC9">
          Vi vet också att pornografi, och barnpornografi i synnerhet används
          av den som utför övergreppen som en metod att sudda ut gränserna
          mellan vad som är tillåtet och inte. Det är naturligtvis helt
          förkastligt att sådant förekommer i en svensk skola för minderåriga
          barn. Föräldrarnas upprördhet måste tas på stort allvar. Jag utgår
          ifrån att den aktuella skolan och kommunen ser till att saken
          utreds grundligt.
        </p>
        <p xml:id="i-SbBSsCdRC3tZNGhFYdm15S">
          I en tidningsartikel har jag läst att den manlige studenten hävdar
          att porrnovellen var en impuls. Att just en sådan kunde få bli
          verklighet utan att någon ansvarstagande person kunde ingripa
          innan det var för sent väcker naturligtvis en hel del frågor kring
          ansvarstagandet både i skolans ledning och i ledningen för Dramatiska
          institutet och Teaterhögskolan. Vuxna som arbetar med barn måste
          "tänka efter före".
        </p>
        <p xml:id="i-3JqTTcU1hZXUYU8uJ2wgsu">
          Nu måste det i stället till insatser "efter" det inträffade.
          Barnen måste få tala med någon kunnig och initierad person, exempelvis
          en terapeut. Detta bör ske snarast. Detsamma bör gälla för barnens
          föräldrar.
        </p>
        <p xml:id="i-3dK7RCezww56RbvrECTgQN">
          Det har också skymtat förbi uppgifter i medierna om att barnen
          filmats under uppläsningen. Var är den filmen i dag? Jag utgår
          ifrån att den har beslagtagits så att barnens utsatthet inte ska
          exploateras ytterligare genom att andra ska titta på dem och deras
          reaktioner under denna upplevelse. Än värre vore om filmen blir
          till salu eller återfinns ute på någon porrsajt på Internet.
        </p>
        <p xml:id="i-CbGztBNCyu8ikLHnQXDd91">
          Mot bakgrund av det inträffade vill jag fråga statsrådet:
        </p>
        <p xml:id="i-YZoACgZwDfQjwuNPykwoFk">
          Vilka åtgärder har statsrådet vidtagit eller är beredd att vidta
          för att det inträffade inte upprepas?
        </p>
      </div>
    </body>
  </text>
</TEI>
