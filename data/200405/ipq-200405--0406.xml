<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0406">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0406</head>
        <author who="i-MtQDAwnav9eHyeftxbQLvf">Inger René</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>bidragsfusket</topic>
        <docDate when="2005-02-21">den 21 februari</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10406</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:406 av Inger René (m) till socialminister
          Berit Andnor om bidragsfusket
        </IPQ_title>
      </div>
      <div type="IPQuestionBody">
        <p xml:id="i-EAMVvgU5hqU3ZCiLdyue4r">
          Sverige har ett generöst transfereringssystem som är utformat
          för att täcka inkomstbortfall i händelse av sjukdom, arbetslöshet,
          föräldraledighet och så vidare. Systemet har ett stort förtroende
          hos människor. För att bibehålla detta förtroende är det viktig
          att fusket med bidragen begränsas och motarbetas på ett kraftfullt
          sätt. När det gäller bidrag och förmåner från våra gemensamt finansierade
          socialförsäkringssystem måste beslut om utbetalningar grundas
          på riktiga uppgifter och dessa måste kunna kontrolleras.
        </p>
        <p xml:id="i-VwyG8jwGYYZL9rYGmW4yhW">
          Ökade kontroller kan genomföras på flera sätt till exempel genom
          en mer omfattande granskning av ansökningarna. Men mest aktuellt
          i debatten är samkörning av olika myndigheters register. Med hänsyn
          till den enskildes rätt att bestämma över vilka registeruppgifter
          om honom eller henne hamnar i måste man emellertid vara försiktig
          när det gäller samkörning av register så att kontrollerna inte
          innebär stora integritetsintrång eller kartläggningar av enskilda
          människors liv.
        </p>
        <p xml:id="i-PsDM1bR9ewEoUZmCKayNyX">
          Transfereringssystemet utgör en stor del av den offentliga ekonomin
          och omsätter varje år stora belopp. Försäkringskassan betalar
          varje år ut nästan 400 miljarder kronor i olika former av bidrag,
          hur mycket som försvinner i fusk är dock okänt. Hittills har det
          funnits ett motstånd från regeringen att erkänna att fusk kan
          vara ett problem och därför är den senaste tillgängliga undersökning
          tio år gammal. Den talade då om att fem@sju miljarder kronor försvann
          i fusk varje år. För att kunna täta till luckorna i systemet är
          det nödvändigt att känna till omfattningen, vilka bidragsformer
          som är mest utsatta och vilka metoder de som fuskar använder.
          Det skulle vara önskvärt med ökade insatser från regeringens sida
          för att klargöra hur utbrett bidragsfusket är och hur mycket det
          kostar skattebetalarna som finansierar bidragssystemen.
        </p>
        <p xml:id="i-3h9hDWvo3wJp91oZeXJsCq">
          Att människor fuskar med uppgifter och information för att tillskansa
          sig extra bidrag eller ersättningar utan att ha rätt till dem
          är detsamma som att stjäla pengar från skattebetalare och sjuka.
          Trots att det är brottsligt är det få människor som fällts av
          en domstol. Stödet för att se över sanktionerna för bedrägerier
          med bidrag är stort. Åtta av tio svenskar stöder förslag om strängare
          straff för bidragsfusk enligt en undersökning. Med tanke på den
          lilla risken att straffas måste man fundera kring vilken effekt
          straffen har för att avskräcka människor när de väljer mellan
          att fuska eller inte.
        </p>
        <p xml:id="i-R9R7MkQhXqaKqmZp87FPe5">
          1. Vilka åtgärder avser socialministern att vidta för att stärka
          möjligheterna att stoppa fusket på sätt som inte kränker människors
          integritet?
        </p>
        <p xml:id="i-5xdiBzcCxrG5vf3a3WFrgu">
          2. Vilka åtgärder avser socialministern att vidta för att klarlägga
          omfattningen av bidragsfusket?
        </p>
      </div>
    </body>
  </text>
</TEI>
