<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0262">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0262</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>äganderätten i EU:s jordbruksreform</topic>
        <docDate when="2004-12-15">den 15 december</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10262</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:262 av Staffan Danielsson (c) till justitieminister
          Thomas Bodström om äganderätten i EU:s jordbruksreform
        </IPQ_title>
      </div>
      <div type="IPQuestionBody">
        <p xml:id="i-5ezaxsooCbuThJkXtqT443">
          EU:s jordbruksreform med frikoppling av arealersättningarna från
          kravet på produktion träder i kraft vid årsskiftet. Det finns
          en berättigad oro hos jordägarna för att de arealersättningar
          som sedan mer än 100 år @ först i form av tullskydd och sedan
          som ersättningar @ varit knutna till åker- och betesmarken och
          därmed till jordägaren @ nu av EU tilldelas den som år 2005 råkade
          arrendera marken.
        </p>
        <p xml:id="i-SQSFsDdQwKMquuh3Zvervg">
          Arealersättningarna föregicks av skyddstullar som höjde priserna
          på jordbrukets produkter över världsmarknadspriset. Under de två
          senaste decennierna har tullarna sänkts och ersatts av arealersättningar.
          Både de tidigare höjda produktpriserna och de senare arealersättningarna
          har tillfallit marken genom högre pris på odlad spannmål eller
          erhållande av arealersättning. I de fall jordägaren själv brukat
          marken har han eller hon själv uppburit dessa mervärden, om marken
          har varit utarrenderad har arrendatorn uppburit dem. För denna
          rätt att bruka marken och därigenom kunna odla och sälja produkter
          och uppbära arealersättningar har arrendatorn erlagt ett arrende
          till jordägaren.
        </p>
        <p xml:id="i-TEs3uudYhZEk2jmvezgbwL">
          Hade EU-reformen inneburit @ vilket bland annat lantbrukarnas
          organisationer arbetat för @ att arrendatorn alltjämt uppbär arealersättningarna
          men att dessa när arrendet upphör som tidigare kvarstannar på
          gården och hos jordägaren, att användas av en ny arrendator eller
          av jordägaren själv, hade allt varit gott och väl.
        </p>
        <p xml:id="i-Jqhh2SdYMZypi3vEx4Bgjm">
          Nu har EU med aktivt stöd av Sverige beslutat att överföra äganderätten
          till de arealersättningar som alltid varit knutna till jorden
          från jordägaren och till arrendatorn.
        </p>
        <p xml:id="i-RMB28csiCXtcjq7nWTk9e5">
          Arrendatorn har alltså betalat arrende till jordägaren för rättigheter
          som han eller hon nu av EU plötsligt tilldelas äganderätten till.
          Arrendatorn kan härigenom ta med och sälja rätterna till andra
          gårdar, eller avstå från att utnyttja dem varvid de tillfaller
          staten, som kan ge dem till andra lantbrukare efter egna kriterier.
          Marknadspriset för stödrätterna kan hamna i intervallet 5 000@10
          000 kr per hektar, vilket för en 100-hektarsgård innebär ett totalt
          värde på en halv till en miljon kronor. Trots att arrendatorn
          betalat arrende för rätten att uppbära dessa ersättningar ges
          han eller hon nu full äganderätt till dem av EU, vilket egentligen
          innebär att de exproprierats från jordägaren och tilldelats arrendatorn.
          I alternativet att stödrätterna tillfaller staten, och jordägaren
          plötsligt äger jord utan stödrätter, blir den kapitaliserade förlusten
          av förlorade stödrätter av minst samma storleksordning, större
          ju längre de frikopplade ersättningarna består.
        </p>
        <p xml:id="i-A6t9HJG2YZKETxDhmuPV5k">
          Har jordägaren tur kan han eller hon så småningom eventuellt
          tilldelas nya stödrätter från statens nationella reserv. Det är
          dock oklart om den består och vilka som kan tilldelas stödrätter
          ifrån den. I varje fall tar det minst tre år innan en eventuell
          tilldelning kan bli aktuell, vilket bara det ger ett årligt stödbortfall
          på 1 100 till 2 300 kr per hektar.
        </p>
        <p xml:id="i-3s4PSitjaV8FvVdBseT4zz">
          Hade jordägarna kunnat förutse risken för att EU skulle ändra
          sina arealersättningar från att alltid ha varit knutna till varje
          odlat hektar och därmed till varje gård, till att plötsligt ägas
          av arrendatorn, hade man självklart i arrendekontraktet inför
          utarrendering lagt in en punkt om att rätten till arealstöd vid
          upphörande av arrendet skulle överföras till näste brukare eller
          arrendator. Detta otänkbara har inte gått att förutse, ingen har
          kunnat tro att en rättstat eller en ansvarsfull union kan handla
          som man nu gör.
        </p>
        <p xml:id="i-FeAnUDk7b5SPDiNcnw5oDc">
          Sveriges grundlag och rättssystem sätter äganderätten högt, och
          jag förundras över att en rättsstat som Sverige, och en union
          som EU, kan göra så här. Det förefaller solklart att denna del
          i jordbruksreformen innebär att betydande markvärden via stödrätterna
          i många fall exproprieras från jordägaren och överförs till arrendatorn
          eller staten, vilket kan leda till oöverblickbara rättstvister.
        </p>
        <p xml:id="i-85trzou5pZ2AvVzcuBW41V">
          Mina frågor till Sveriges justitieminister är därför:
        </p>
        <p xml:id="i-PHEsBUv8wTuHvJo143sNMJ">
          1. Vilka åtgärder avser justitieministern att vidta för att EU:s
          jordbruksreform inte ska medföra att betydande markvärden kan
          överföras från jordägaren och till arrendatorn eller staten?
        </p>
        <p xml:id="i-Mti6XZYpY2ncJr1eeRJYvk">
          2. Vilka åtgärder avser justitieministern att vidta för att äganderätten
          inte ska överträdas?
        </p>
        <p xml:id="i-PKispfXhKxJrKamvD6GsTN">
          3. Vilka åtgärder avser justitieministern att vidta för att ta
          initiativ i Sverige eller i EU för att ändra eller förtydliga
          jordbruksreformen så att inte äganderätten riskerar att kränkas?
        </p>
      </div>
    </body>
  </text>
</TEI>
