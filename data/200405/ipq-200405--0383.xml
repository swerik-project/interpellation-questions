<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0383">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0383</head>
        <author who="i-BcpdUKhPbeES19rexxtwyD">Sermin Özürküt</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>USA:s terrorbekämpning</topic>
        <docDate when="2005-02-15">den 15 februari</docDate>
        <status when="2005-03-22" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10383</external_id>
        <debate>
          <turn when="2005-03-22 14:04:22" duration="189">Laila Freivalds (S)</turn>
          <turn when="2005-03-22 14:07:24" duration="270">Sermin Özürküt (V)</turn>
          <turn when="2005-03-22 14:11:48" duration="140">Ewa Björling (M)</turn>
          <turn when="2005-03-22 14:14:01" duration="184">Laila Freivalds (S)</turn>
          <turn when="2005-03-22 14:17:02" duration="82">Sermin Özürküt (V)</turn>
          <turn when="2005-03-22 14:18:19" duration="85">Ewa Björling (M)</turn>
          <turn when="2005-03-22 14:19:40" duration="43">Laila Freivalds (S)</turn>
          <turn when="2005-03-22 14:20:19" duration="54">Sermin Özürküt (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:383 av Sermin Özürküt (v) till utrikesminister
          Laila Freivalds om USA:s terrorbekämpning
        </IPQ_title>
      </div>
      <div type="IPQuestionBody">
        <p xml:id="i-M3mYrh8iAhGCuM1T8VcCjs">
          Över hela världen har fängslandet av Gerardo Hernández Nordelo,
          Ramón Labañino Salazar, Antonio Guerrero Rodríguez, Fernando González
          Llort och René González Sehwerert, i USA för deras avslöjande
          av terrorism riktad mot Kuba väckt internationell uppmärksamhet
          och bestörtning.
        </p>
        <p xml:id="i-C3EFCDfaUc4rhBugztkfpf">
          De arresterades av FBI i Miami den 12 september 1998. 17 månader
          i sträck hölls de i total isolering. Efter att de nordamerikanska
          advokaterna misslyckats med att få rättegången flyttad till en
          plats där högerextremistiska och terroristiska exilkubanska organisationer
          och medier inte på samma sätt som i Miami skulle kunna skrämma
          och påverka jurymedlemmarna, dömdes de fem i december 2001 till
          långa straff. Hernandéz till två gånger livstid plus 15 år, Labañino
          till livstid plus 18 år, Guerrero till livstid plus 10 år, Fernando
          Gonález dömdes till fängelse i 19 år och René González till 15.
        </p>
        <p xml:id="i-Gsiv9C3GmC2dnhY68eQzVX">
          De som följt detta fall vet att de fem genom infiltration avslöjade
          högerextremistiska terrororganisationer i Miami och skaffade information
          om terrorverksamhet riktad mot Kuba. De har gjort på samma sätt
          som USA när det gällt att skydda sitt hemland mot terrorism. Olika
          US-administrationer har haft stort överseende med extremistiska
          organisationer som bedrivit terrorverksamhet riktad mot Kuba,
          ibland till och med understött sådana.
        </p>
        <p xml:id="i-3dSRANV2bDzPHHv1WaKiag">
          När Kuba i juni 1998 försåg det nordamerikanska FBI med omfattande
          information om terrororganisationernas aktivitet svarade FBI med
          att i stället för att arrestera terroristerna arrestera de som
          avslöjade dem.
        </p>
        <p xml:id="i-4iDBkhZyjbTdCsKjugYHM2">
          De nordamerikanska försvarsadvokaterna, bland vilka den framträdande
          och sedan rättegången kring Pentagonpapperen välkände Leonard
          Weinglass ingår, har unisont och entydigt deklarerat att det inte
          bara är så att de utdömda straffen är absurda i förhållande till
          anklagelserna, utan de fem är oskyldiga till det de anklagats
          för. De anklagade har dessutom fått utstå en så brutal behandling
          att den rimligen bör betraktas som tortyr. I dag pågår en överklagandeprocess,
          med sikte på att få till stånd en ny rättegång på annan ort än
          Miami.
        </p>
        <p xml:id="i-Ju2NdCiffiiX5SxHa83bsy">
          Kravet att de fem ska ges en ny rättegång har rönt stöd på många
          håll i världen. Så har till exempel en grupp på 112 ledamöter
          i det brittiska parlamentet, inklusive förre utrikesministern
          Robin Cook, rest kravet att de fem ska få en ny rättegång på annan
          plats än Miami. Flera brittiska parlamentsledamöter riktar också
          kritik mot straffen och anklagelserna.
        </p>
        <p xml:id="i-Y1Hc3g4qNKmrJoqKnNaVrg">
          De fem kunde inte beslås med en enda handling som kunde klassificeras
          som spioneri. Tre av dem anklagades och dömdes därför för "konspiration
          syftande till spioneri", och fick sina livstidsstraff på denna
          grund. Gerardo Hernández, dömdes till livstid för "konspiration
          till mord av första graden", därför att det kubanska försvaret
          skjutit ned två flygplan, tillhörande en högerextrem organisation
          under ledning av José Basulto, en exilkuban med terrorism på sin
          meritlista. Flygplanen var på väg mot Havanna, och vägrade ändra
          kurs trots det kubanska försvarets uppmaningar. Nedskjutningen
          var för det första inte något mord. För det andra hade Hernandéz
          på intet sätt något med denna nedskjutning att göra. För det tredje
          klistrade man på denna mordanklagelse först efter det de fem suttit
          häktade i åtta månader.
        </p>
        <p xml:id="i-XwicQ6hyVt5NwPoQqwNfiJ">
          Det torde vara uppenbart att president Bushs "krig mot terrorismen"
          inte handlar om att bekämpa någon konsekvent utan om en selektiv
          kamp mot terrorism. Viss terrorism ska bekämpas med en annan anses
          godtagbar.
        </p>
        <p xml:id="i-7wLeqRSaHaE2HNgsV9d1Z3">
          Jag har tidigare ställt frågan (2003/04:934) vilka initiativ
          utrikesministern avsett att ta för att förmå USA:s regering att
          upphöra med sitt stöd till terrorverksamhet riktad mot Kuba, samt
          om utrikesministern avsett att försöka förmå USA att, i enlighet
          med vad de mänskliga rättigheterna föreskriver, ge de fem kubanerna
          en anständig behandling.
        </p>
        <p xml:id="i-2chGfkfXWmV848vAcVKVfM">
          Sedan utrikesministern avgav sitt svar (den 24 mars 2004), och
          i detta inte deklarerat några avsikter, utan endast påpekade att
          en överklagandeprocess pågår, har inget hänt. Något beslut om
          att en ny rättegång ska hållas har inte heller meddelats. Levererar
          Sverige ingen kritik mot USA kan detta tolkas som att Sverige
          godtar president Bushs selektiva tolkning av terrorbekämpning.
        </p>
        <p xml:id="i-2kfox9qNnMzE5tQBjD4cr7">
          Jag vill följaktligen fråga utrikesministern:
        </p>
        <p xml:id="i-68wZv2dNMrmT95oQvjAfze">
          1. Avser utrikesministern att uttala någon kritik mot det politiskt
          grundade justitiemordet mot de fem kubaner som avslöjat terrororganisationer
          verksamma i USA?
        </p>
        <p xml:id="i-3yFRXLw59ekjaeRh157y9L">
          2. Avser utrikesministern i sina kontakter med USA-administrationen
          att klargöra hur Sverige ser på förhållandet mellan terrorbekämpning
          och folkrätt?
        </p>
        <p xml:id="i-72B9axsfER9oLYtyRV4wKs">
          3. Avser utrikesministern att på något sätt agera mot USA-administrationen
          för dess stöd till terrorverksamhet mot grannlandet Kuba?
        </p>
      </div>
    </body>
  </text>
</TEI>
