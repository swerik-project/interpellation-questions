<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0371">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0371</head>
        <author who="i-5VucL1TjrAWieXV17zXaW8">Carl-Erik Skårman</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>trängselskatten</topic>
        <docDate when="2005-02-09">den 9 februari</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10371</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:371 av Carl-Erik Skårman (m) till finansminister
          Pär Nuder om trängselskatten
        </IPQ_title>
      </div>
      <div type="IPQuestionBody">
        <p xml:id="i-MoX3Nr9XNB2v62xgPCWsrc">
          I en fungerande rättsstat följer myndigheter lagar och domstolarnas
          domar. Demokrati förutsätter att folkrepresentationen stiftar
          lagar enligt den antagna konstitutionen.
        </p>
        <p xml:id="i-CSH4pusE3eEmM1iFyGFMQZ">
          Enligt utslag i Regeringsrätten den 4 februari 2005 har Regeringsrätten
          återförvisat målet om upphandling av avgiftssystem för försöket
          med trängselskatt i Stockholm till kammarrätten för prövning i
          sak. Skälet Regeringsrätten anför är att föreliggande avtal mellan
          IBM och Vägverket inte utgör hinder för den pågående överprövningsprocessen.
          Detta tvärtemot vad kammarrätten hävdat. För det allmänna rättsmedvetandet
          är detta utslag av Regeringsrätten mycket tillfredsställande.
        </p>
        <p xml:id="i-8FspAyKTJzH4XyBjDimMDL">
          Trafiksituationen i Stockholm har föranlett många domstolsprocesser.
          Utslagen har varit av olika karaktär och i vissa fall nått högsta
          instans. Respekten för utslagen från domstolarna har till sist
          lett till följsamhet av domstolarnas domar.
        </p>
        <p xml:id="i-2vhcUwei8HyvcPcyLAeZij">
          I de kommentarer som gjorts efter Regeringsrättens dom den 4
          februari har dock spekulationer gjorts som antyder att det skulle
          kunna vara ett realistiskt alternativ att Vägverket och staten
          inte skulle följa Regeringsrättens dom utan att fortsätta med
          sina förberedelser på ett av domstolsutslaget oberoende sätt.
        </p>
        <p xml:id="i-QuxbbQxdu61e6WdtCijnTb">
          Regeringen har i budgetpropositionen för innevarande år angivit
          att kostnaderna för trängselskatteförsöket i Stockholm kommer
          att kosta 1,69 miljarder kronor under första året @ 2005 @ under
          andra året @ 2006 @ 860 miljoner kronor samt 770 miljoner kronor
          under det tredje året @ 2007. Det vill säga 3,32 miljarder kronor
          sammanlagt, Stockholms stads kostnader oberäknade.
        </p>
        <p xml:id="i-PVGcMdcL3LyADf5W6rHdsz">
          Det är sålunda stora summor som står på spel. Dessa kan bli ännu
          större om målet, oavsett utgång, förs vidare till EU-domstolen.
          Detta kan leda till ytterligare förseningar utan att utslaget
          därmed kan ges en säker prognos.
        </p>
        <p xml:id="i-CbsAMNAZyt5c5n5KhEHTKB">
          Förutom att rättstryggheten kan komma att påverkas negativt om
          Regeringsrättens dom skulle negligeras eller på annat sätt inte
          accepteras kan kostnaderna bli oacceptabelt höga. Detta till följd
          om de av riksdagen stiftade upphandlingslagarna och domstolsutslagen
          inte skulle följas.
        </p>
        <p xml:id="i-ChUUUD7taCJrjDQARL82Zm">
          Mot denna bakgrund vill jag ställa följande frågor till finansministern:
        </p>
        <p xml:id="i-2C1WLsa1nVRdYNHM7FDP7V">
          Vilka åtgärder avser finansministern att vidta för att garantera
          att staten och Vägverket följer Regeringsrättens dom?
        </p>
        <p xml:id="i-U55VnzUndzwEigD7iw2XZ4">
          Vilka åtgärder avser finansministern att vidta för att så långt
          som möjligt begränsa kostnaderna för trängselskatteförsöket?
        </p>
        <p xml:id="i-DFBTgUJV1XbJ4tZAa4ChMe">
          Vilka åtgärder avser finansministern att vidta för att begränsa
          risken för stora kostnader som kan uppstå vid utslag som omintetgör
          nyttan av gjorda förberedelser?
        </p>
      </div>
    </body>
  </text>
</TEI>
