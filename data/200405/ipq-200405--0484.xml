<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0484">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0484</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>ägarlägenheter och ökad mångfald inom boendet</topic>
        <docDate when="2005-03-22">den 22 mars</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10484</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:484 av Nina Lundström (fp) till samhällsbyggnadsminister
          Mona Sahlin om ägarlägenheter och ökad mångfald inom boendet
        </IPQ_title>
      </div>
      <div type="IPQuestionBody">
        <p xml:id="i-4qKAivhAq4Y4WfGZ8gCQDD">
          En bostadslägenhet i flerbostadshus kan enligt nuvarande regler
          innehas med nyttjanderätt i form av hyresrätt, kooperativ hyresrätt
          eller bostadsrätt.
        </p>
        <p xml:id="i-YCw2HswRyrQREtPSJMC5Qg">
          I de flesta länder går det att äga sin bostad eller lägenhet
          i form av ägarlägenhet. Detta är dock omöjligt i Sverige. Ägarlägenheter
          är uppskattade och tillåtna i väldigt många andra länder, till
          exempel våra grannländer. Tredimensionell fastighetsbildning är
          numera tillåten och detta är en bra förutsättning för att också
          tillåta ägarlägenheter.
        </p>
        <p xml:id="i-6poxPf8zJsY2u3NfiNM59d">
          Enligt min uppfattning bör det i svensk rätt införas regler som
          gör det möjligt att inneha enskilda lägenheter med äganderätt,
          så kallade ägarlägenheter. Regeringen har tidigare gjort bedömningen
          att det inte bör införas ägarlägenheter. Regeringen uttalade i
          en proposition i mars 2004 att reglerna om tredimensionell fastighetsindelning
          nyligen hade trätt i kraft och att det i vart fall intill dess
          en uppföljning har gjorts av dessa regler inte framstod som lämpligt
          att utvidga reglernas tillämpningsområde (se prop. 2003/04:115).
        </p>
        <p xml:id="i-58GaJmKiC6GczFGvwNKof2">
          Införande av ägarlägenheter skulle öppna upp nya möjligheter
          för bostadsbyggandet och utveckling av bostadsområden. De kan
          även byggas på redan befintliga fastigheter och därigenom kan
          även kompletteringsbebyggelse ske. Ägarlägenheter skulle kunna
          bidra till en ökad mångfald i miljonprogramsområden.
        </p>
        <p xml:id="i-RZbK4kyzK9vUeBufP5BbZZ">
          Nya möjligheter öppnas vid ett införande av ägarlägenheter. Bostäder
          för socialt ändamål kan integreras i flerbostadshus. Ägarlägenheten
          kan hyras ut med förstahandskontrakt och på så sätt slipper man
          ifrån flertalet komplikationer med andrahandshyresgäster. Ägarlägenheter
          kan ägas av kommuner för att kunna erbjuda till exempel skyddat
          boende för utsatta kvinnor.
        </p>
        <p xml:id="i-Hqjwbi6qucuuY3aJDmdHy9">
          Ägarlägenheten är en upplåtelseform som är vanligt förekommande
          utanför Sveriges gränser och mer attraktiv för en del jämfört
          med att vara medlem i en bostadsrättsförening med nyttjanderätt
          till en bostad.
        </p>
        <p xml:id="i-RrE8p7UqPE6dj3aoQyNbj1">
          Statsrådet Mona Sahlin har i interpellationsdebatter om mångfalden
          i boendet påtalat att:
        </p>
        <p xml:id="i-6BYAAFHYJW71yEfqpvxthR">
          "Det kan handla om hyresrätt, bostadsrätt, äganderätt, ägandelägenheter,
          kooperativ. Det är viktigt att det finns en mångfald."
        </p>
        <p xml:id="i-TZ2YHWVc3aVFYd3wu2Yruu">
          Med anledning av detta vill jag härmed fråga samhällsbyggnadsminister
          Mona Sahlin:
        </p>
        <p xml:id="i-NhWfDBy73GmWS9KdmkB1rG">
          1. Avser statsrådet att ta initiativ till en utvärdering av reglerna
          om tredimensionell fastighetsindelning?
        </p>
        <p xml:id="i-TaAWCXqm8XvTtSifV597Jk">
          2. Avser statsrådet med anledning av uttalanden om mångfald i
          boendet att återkomma med förslag om ägarlägenhet?
        </p>
      </div>
    </body>
  </text>
</TEI>
