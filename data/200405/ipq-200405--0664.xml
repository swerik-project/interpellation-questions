<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0664">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0664</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>kapitalavkastningen av bostäder</topic>
        <docDate when="2005-05-23">den 23 maj</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10664</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:664 av Gunnar Andrén (fp) till finansminister
          Pär Nuder om kapitalavkastningen av bostäder
        </IPQ_title>
      </div>
      <div type="IPQuestionBody">
        <p xml:id="i-LDjBLbfx9f3u8sTRM92J9u">
          Som bekant införde riksdagen 1984/85 en ny skatt från den 1 januari
          1985, fastighetsskatten, på förslag av dåvarande statsministern
          Olof Palme och bostadsministern Hans Gustafsson. Skatten ersatte
          den tidigare hyreshusavgiften, en avgift som utgått på flerfamiljsfastigheter
          som inte ingick i det statliga räntebidragssystemet. Därtill fanns
          en generell småhusbeskattning vid den kommunala taxeringen, schabloniserat
          baserad på taxeringsvärdena för enskilda hus med olika procentsatser
          för olika skiktgränser.
        </p>
        <p xml:id="i-Xx1Fj5YYKXGFUa7MEDdM4p">
          Någon statlig fastighetsskatt hade dessförinnan inte förekommit.
        </p>
        <p xml:id="i-LKPChv2VkVaCPVwLfgovbE">
          Vid den stora skattereformen 1989/90 omvandlades fastighetsskatten
          till en avkastningsskatt inom kapitalbeskattningen, låt vara att
          få boende @ det må vara hyresgäster, bostadsrättsinnehavare eller
          småhusägare @ uppfattar denna skatt som en del i kapitalbeskattningen;
          vanligare torde vara att den statliga fastighetsskatten direkt
          uppfattas som en skatt på boende.
        </p>
        <p xml:id="i-VqCDUWhFpt6DMA7enmUJcj">
          Innevarande år kommer staten att ha intäkter på ca 25 miljarder
          kronor i denna kapitalbeskattning. Det innebär också att de boende
          har samma utgift.
        </p>
        <p xml:id="i-W6z8NrrqgCaozVxnbEzvbC">
          För staten spelar intäkten en viktig roll i finansieringen av
          välfärdsstaten, för den enskilde är utgiften en belastning i den
          personliga ekonomin.
        </p>
        <p xml:id="i-WXsvkqJVgz9Qg7zHT7rr81">
          Från den 1 januari 2006 höjs, enligt riksdagsbeslut men utan
          att något nytt sådant behöver träffas, taxeringsvärdena, som utgör
          grunden för kapitalbeskattningen av fastigheter, med @ enligt
          beräkningar som Statistiska Centralbyrån har gjort @ i genomsnitt
          25 %.
        </p>
        <p xml:id="i-6Ns4J7kgNAMrB6waHWQy8t">
          Utfallet varierar mycket mellan kommunerna, från sänkningar i
          någon kommun präglad av utflyttning och bostadsöverskott med nära
          20 % till höjningar, med allt från 0 till i populära kommuner
          nära vatten nära 60 %.
        </p>
        <p xml:id="i-WreUHPE1JHUaKCt7drpPkL">
          I kronor handlar det om att taxeringsvärdena minskar från några
          få tusen kronor till höjningar med flera hundra tusen kronor.
        </p>
        <p xml:id="i-4Lyojn4pFoUx9KNS2LG9M9">
          Man kan slumpvis ta kommuner som västerbottniska inlandskommunen
          Sorsele, där det genomsnittliga taxeringsvärdet sjunker med 9
          % och den genomsnittliga fastigheten får sänkt taxeringsvärde
          med 18 000 kr till 184 000 kr och kommunen i Stockholms län Österåker
          där taxeringsvärdet stiger på motsvarande sätt med 24 % och den
          genomsnittlige småhusfastighetsägaren över en natt @ nämligen
          till den 1 januari 2006 @ blir 286 000 kr rikare, låt vara bara
          på papperet.
        </p>
        <p xml:id="i-QMR5DUuMSYp4okHrC3Hv6Q">
          Den fråga som varje finansminister förmodligen ställer sig i
          denna situation är: Vad ska jag göra med de nya statsinkomsterna?
          Den fråga som varje boende förmodligen ställer sig i denna situation,
          utom det fåtal som drabbas av olyckan att få sänkta taxeringsvärden
          till följd av att det saknas efterfrågan på bostäder i deras kommuner,
          är: Hur ska jag ha råd med den höjda boendeskatten, i vissa fall
          också förmögenhetsskatt? Vad ska jag spara in på?
        </p>
        <p xml:id="i-5DMvkUfoUztXbULALnNsTe">
          Fastighetsskatten utgör i dag 1 % på taxeringsvärdet för småhus
          och en halv procent för flerfamiljshus, med alla undantag för
          nyproducerade fastigheter som endera betalar ingen fastighetsskatt
          alls eller halv sådan om fastigheten är 5@10 år gammal.
        </p>
        <p xml:id="i-DtbghCs9SQuqPrUur8Bc93">
          Den sammantagna utgiftsökning som alla boende kommer att drabbas
          av den 1 januari 2006 uppgår till ca 25 % (enligt Statistiska
          Centralbyrån) av de nuvarande ca 25 miljarder (enligt Finansdepartementet)
          som skatten inbringar 2005.
        </p>
        <p xml:id="i-MeAkTgqMaYfMpwn5Yh3w9Q">
          Det innebär, försiktigt räknat, att staten kommer att pungslå
          de boende på, i runda tal, ytterligare 6 000 000 kr i kapitalavkastning
          för 2006.
        </p>
        <p xml:id="i-MChf2U2Mwhn7F748PVLCiR">
          Frågorna är två:
        </p>
        <p xml:id="i-WCUCBxaBN9zjQSDDDzcbG7">
          1. Vad ska de enskilda spara in på för att ha råd med skattehöjningen?
        </p>
        <p xml:id="i-HGGVQixZEQoTqGMoPGaTnh">
          2. Har kapitalavkastningen på bostäder, hyreshus, bostadsrätter,
          småhus och kommersiella lokaler, höjts så mycket att detta motiverar
          denna mycket kraftiga skattehöjning?
        </p>
        <p xml:id="i-8jifMcj2mJgT1YGiSEsZjg">
          Enligt min mening finns det tre avgörande invändningar mot den
          nuvarande fastighetsskattens konstruktion, detta utöver att det
          alltid kan diskuteras om den är "rättvis" mellan olika boendeformer,
          regioner, för lika boende etcetera, och om den alls bör utgöra
          en del av kapitalbeskattningen.
        </p>
        <p xml:id="i-G4PnAJScF555XDgkYMf7QC">
          Att statskassan alltid har behov av pengar är en annan sak; legitimiteten
          i skattesystemet är i högsta grad beroende av hur skatter tas
          ut, vem som betalar och att det uppfattas som om inte rättvist
          så dock acceptabelt ur fördelningssynpunkt.
        </p>
        <p xml:id="i-UTwT3f7JGEYtL1WYbr28wX">
          Förvisso finns fastighetsskatt i de flesta länder men i andra
          former, oftast därför att ren kommunal utdebitering baserad på
          arbetsinkomst saknas eller i sin tur har annan konstruktion, eller
          att fastighetsskatten är rent kommunal; det unika med Sverige
          är att vi har både en statlig fastighetsskatt och en kommunalskatt
          som tas ut utan något avvägningssamband @ och dessutom enligt
          helt olika principer.
        </p>
        <p xml:id="i-BssBRF89MepnYYQDFuWsuN">
          De tre invändningarna, som enligt min mening leder fram till
          att kapitalavkastningsskatten på fastigheter måste, i avbidan
          på total reformering, sänkas från den 1 januari 2006, är:
        </p>
        <p xml:id="i-FpkGQh3vtgNxsWHS6uYvj6">
          1. Fastighetsskatten strider mot principen skatt efter bärkraft.
          Det finns inget samband mellan skattebetalningsförmåga och debiterad
          skatt; detta är ett grundskott mot liberal skatteideologi och
          rättvist skattetänkande och, enligt min mening, också mot klassisk
          socialdemokratisk skattepolitik baserad på principen skatt efter
          bärkraft.
        </p>
        <p xml:id="i-FpbKgtbLF5Fv7Yhh5C85tw">
          2. Fastighetsskatten strider mot likviditetsprincipen. Endast
          i det ögonblick då någon fått pengar att betala med, kan tredje
          part, i det här fallet staten, kräva betalning. Ett bra exempel
          på tillämpningen av likviditetsprincipen är realisationsvinstbeskattningen:
          Den som sålt till exempel ett hus eller bostadsrätt, ska då också
          beskattas när villan eller bostadsrätten sålts. (Det borde också
          utgå skatt på försäljning av hyreskontrakt men sådana försäljningar
          är som bekant olagliga varför denna form av affärer, frekvent
          förekommande och med stora pengar inblandade, mer är en polisiär
          @ låt vara uppenbart lågt prioriterad @ fråga än en skattefråga.
          Bostadspolitiken innehåller som känt är, vissa politiskt inbyggda
          motsättningar.)
        </p>
        <p xml:id="i-Eku1iaoDB1VTsM2y3VuvPr">
          3. Fastighetsskatten strider mot påverkansprincipen. Påverkansprincipen
          innebär att man själv ska kunna påverka sin skatt. Nuvarande taxeringsprinciper
          omöjliggör detta. I själva verket är alla undantags-, max-, mini-
          och takregler framsprungna just genom behovet att komma ifrån
          verkningarna av den olösliga konflikt mellan motstridiga principer
          i nuvarande beskattning som uppstår då andras fastighetsförvärv
          påverkar din egen så kallade kapitalavkastning, för den enskilde
          helt fiktiv fram till överlåtelse eller försäljning av den egna
          fastigheten. Hur absurd användandet av påverkansprincipen är kan
          illustreras av att om motsvarande skulle gälla för vanlig inkomstbeskattning
          skulle en persons skatt kunna höjas genom att grannen fått ökade
          inkomster @ eller motsatsen: Man skulle kunna bli rik genom att
          grannen slutar jobba.
        </p>
        <p xml:id="i-CrP9Uok9JCnD9q1HurAui7">
          Slutligen bör också den omständigheten att en miljövänlig investering
          drabbas av höjd fastighetsskatt omnämnas. Här har dock budskapet,
          synes det mig, på något sätt trängt fram genom att finansministerns
          företrädare på denna post vid ett tillfälle lät undslippa sig
          att "det för vissa kunde framstå som motsägelsefullt" att till
          och med av regeringen ekonomiskt stöttad energibesparande åtgärd
          resulterar i höjd fastighetsskatt.
        </p>
        <p xml:id="i-PdSZfip463c6sEE8Y8Zhpd">
          Enligt min mening bör principen skatt efter bärkraft, likviditetsprincipen
          och påverkansprincipen @ så länge dessa i sig motstridiga principer
          ska gälla inom kapitalbeskattningen på fastighetsområdet @ leda
          att, eftersom det är viktigt av bland annat belåningsskäl att
          vi alltid har i huvudsak rättvisande taxeringsvärden (helt rättvisande
          är ju bara marknadsbestämda taxeringsvärden), att fastighetsskatten
          från den 1 januari 2006 sätts till:
        </p>
        <p xml:id="i-VudTeNp3M2hELBV6rFnnu3">
          1. För flerfamiljshus 0,4 % (en 20-procentig sänkning till följd
          av den genomsnittligt 25-procentiga taxeringshöjningen).
        </p>
        <p xml:id="i-KT1KJJsCoWqbgpBu9xdXEg">
          2. För småhus och villor 0,8 % (en 20-procentig sänkning till
          följd av den genomsnittligt 25-procentiga taxeringshöjningen).
        </p>
        <p xml:id="i-VLUMvb2CUwPoRwm25WGH5L">
          Ett besked i denna riktning skulle göra den kommande sommaren
          mindre ekonomiskt orolig för alla boende i vårt land. Man behöver
          i alla fall inte fundera på hur man ska få ihop de ytterligare
          6 000 miljoner kronor, som om ingenting görs, statskassan automatiskt
          anser att kapitalavkastningen på bostäder bör förstärkas med den
          1 januari 2006.
        </p>
        <p xml:id="i-5FY29C4Tur3EMLWhkzApXZ">
          Mot denna bakgrund vill jag ställa följande fråga:
        </p>
        <p xml:id="i-KFaUC4bHWfNuD6gE7k7Xqt">
          Vilka åtgärder avser finansministern att vidtaga dels för att
          förebygga att kapitalbeskattningen på boendet ytterligare skärps
          från den 1 januari 2006, dels öka legitimiteten i kapitalbeskattningen
          på bostadsområdet genom reformer som tar bort eller minskar motstridigheterna
          i principerna för hur den statliga fastighetsskatten tas ut?
        </p>
      </div>
    </body>
  </text>
</TEI>
