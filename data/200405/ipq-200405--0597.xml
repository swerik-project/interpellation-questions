<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0597">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0597</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>avvisning av barn som omhändertagits enligt socialtjänstlagen</topic>
        <docDate when="2005-05-17">den 17 maj</docDate>
        <status when="2005-05-31" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10597</external_id>
        <debate>
          <turn when="2005-05-31 20:05:18" duration="208">Barbro Holmberg (S)</turn>
          <turn when="2005-05-31 20:08:43" duration="248">Anne-Marie Ekström (Fp)</turn>
          <turn when="2005-05-31 20:12:47" duration="236">Barbro Holmberg (S)</turn>
          <turn when="2005-05-31 20:16:39" duration="197">Anne-Marie Ekström (Fp)</turn>
          <turn when="2005-05-31 20:19:52" duration="188">Barbro Holmberg (S)</turn>
          <turn when="2005-05-31 20:22:56" duration="141">Anne-Marie Ekström (Fp)</turn>
          <turn when="2005-05-31 20:25:13" duration="97">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:597 av Anne-Marie Ekström (fp) till statsrådet
          Barbro Holmberg om avvisning av barn som omhändertagits enligt
          socialtjänstlagen
        </IPQ_title>
      </div>
      <div type="IPQuestionBody">
        <p xml:id="i-Cw3M1XQ2iicDLdy6CYCAwe">
          Det finns barn som far illa i hemmet och där föräldrarna inte
          kan ta hand om dem. Då finns möjligheten att omhänderta barnen
          enligt lagen om vård av unga (LVU). Alltfler barn i asylsökande
          familjer omhändertas också enligt denna lag.
        </p>
        <p xml:id="i-HsRWr92CPxEnKkTo4A6wHP">
          Föräldrarna har många gånger varit med om mycket traumatiska
          upplevelser som de inte fått hjälp att bearbeta. Kvinnor som har
          varit utsatta för sexuella övergrepp kanske inte ens vågat berätta
          om det i asylutredningen. I många kulturer betraktas våldtäkt
          och andra övergrepp som något skamligt och kvinnor riskerar att
          bli utstötta. Ibland går det till och med så långt som till hedersmord.
          Männen har inte sällan utsatts för misshandel och förnedring.
        </p>
        <p xml:id="i-JFV6LjUg683DMNAqzqzjyL">
          Inför risken att tvingas återvända till den plats där man behandlats
          så illa mår båda föräldrarna dåligt. Så dåligt att de inte orkar
          ta hand om sina barn. Då träder socialnämnden in och placerar
          ut barnen i fosterhem.
        </p>
        <p xml:id="i-G8TMsraFky4Vn7nRDmoKXk">
          Trots denna situation får familjerna avslag på sin asylansökan
          och de barn som omhändertagits för att föräldrarna inte kan ta
          hand om dem avvisas tillsammans med föräldrarna. Det kan röra
          sig om mycket små barn.
        </p>
        <p xml:id="i-AcmmPraCSRyaaTU5SrpkEg">
          Här är några exempel:
        </p>
        <p xml:id="i-7qMo5dxYnzrResEtnLeDVv">
          I april i år avvisades en familj med två barn, tre och fyra år
          gamla, med sina föräldrar som de inte sett på ett år. De träffades
          först på flygplatsen. Fyraåringen är dessutom hörselskadad och
          kan bara kommunicera med teckenspråk. Treåringen kan bara svenska
          medan föräldrarna inte kan någon svenska. Denna familj lämnades
          på Sarajevos flygplats utan någonstans att ta vägen. Så småningom
          kom familjen till Banja Luka där fadern omedelbart togs in på
          sjukhus.
        </p>
        <p xml:id="i-TE2UUiR8phbi5tM3U5tTMD">
          En annan pojke som nu är 18 månader riskerar att avvisas tillsammans
          med sin mamma, som han nästan aldrig har sett. Hon har största
          delen av pojkens livstid vistats på sjukhus och hon mår mycket
          dåligt. Ett 18-månaders barn behöver ständig tillsyn.
        </p>
        <p xml:id="i-2cHAzwZeEgHztPKV5gXSLs">
          En tvåårig flicka som varit omhändertagen skulle avvisas med
          sina föräldrar. De mådde så dåligt att inte ens Migrationsverkets
          förvar ville ha dem där, utan de fick tillbringa sista natten
          i ensamceller på häktet för att man befarade att de skulle begå
          självmord. I sista stund stoppades avvisningen, men avvisningshotet
          finns kvar.
        </p>
        <p xml:id="i-DpVS1cKGheovqfU1SRafcc">
          Sverige har skrivit under barnkonventionen och i vår utlänningslag
          står det att man ska se till barnens bästa. När det gäller humanitära
          skäl ska ribban ligga något lägre när det gäller barn. Enligt
          lagens förarbeten ska hänsyn tas till om barnets psykosociala
          hälsa riskerar att lida allvarliga men och då ska uppehållstillstånd
          beviljas.
        </p>
        <p xml:id="i-K4vKnDovRnetYNmnuhAsVh">
          Att avvisa barn, särskilt små barn, tillsammans med föräldrar
          som inte kan ta hand om dem kan inte vara till barnens bästa och
          förenligt med barnkonventionen. Barnens psykosociala hälsa riskeras
          också. En myndighet har ansett att föräldrarna inte är kapabla
          att ta hand om sina barn men en annan upphäver i princip det beslutet.
          Ett litet barn som haft ingen eller i bästa fall sporadisk kontakt
          med sina föräldrar kan inte rimligtvis känna tilltro till dessa.
          De är helt främmande människor. Barnen känner sina fosterföräldrar
          som de riktiga föräldrarna.
        </p>
        <p xml:id="i-JtVfgZH9jVFeawXLetfjqf">
          När det gäller mycket små barn borde dessa skäl vara tillräckliga
          för att ge barnen och deras föräldrar uppehållstillstånd.
        </p>
        <p xml:id="i-Vsewt8LPYfSSgFA9vKGDgs">
          Vilka åtgärder avser statsrådet att vidta så att inte små barn
          avvisas tillsammans med föräldrar som de inte känner och som inte
          kan ta hand om dem?
        </p>
      </div>
    </body>
  </text>
</TEI>
