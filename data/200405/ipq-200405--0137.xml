<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0137">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0137</head>
        <author who="i-S7wLw9aynA5vbRCsqxxL3N">Tina Acketoft</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>barns rättssäkerhet vid vårdnadstvister</topic>
        <docDate when="2004-11-12">den 12 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10137</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:137 av Tina Acktetoft (fp) till justitieminister
          Thomas Bodström om barns rättssäkerhet vid vårdnadstvister
        </IPQ_title>
      </div>
      <div type="IPQuestionBody">
        <p xml:id="i-JhSaMBU4ZmxB7LjCBT4amD">
          Enligt mediernas rapportering har jämställdhetsministern uttalat
          sig positivt till en översyn av den i Sverige härskande föreställningen
          att alla barn mår bäst av delad vårdnad @ oavsett familjehistorik.
          Jämställdhetsministerns inlägg är mycket välkommet i debatten
          och också möjligen en första öppning till ett nytt synsätt med
          ett verkligt barnperspektiv i vårdnadsfrågan.
        </p>
        <p xml:id="i-vrpZaD4Hyq85wiXNnrvu1">
          Vid en fråga till justitieministern rörande samma fråga blev
          svaret:
        </p>
        <p xml:id="i-JNeRSrLtLdYyqGZ97NN8A3">
          "Enligt bestämmelserna i föräldrabalken ska frågor om vårdnad,
          boende och umgänge avgöras efter vad som är bäst för barnet. Vid
          bedömningen ska man beakta risken för att barnet utsätts för övergrepp
          eller annars far illa.
        </p>
        <p xml:id="i-WxhG31d6B7yE18sA9vVGgY">
          En grundläggande utgångspunkt är att alla barn har en ovillkorlig
          rätt att aldrig bli utsatta för våld, övergrepp eller annan kränkande
          behandling. Om det förekommer påståenden om våld eller hot, måste
          dessa bedömas och bemötas av domstolen. Risker för barnet måste
          tas på största allvar. Det är alltid barnperspektivet och inte
          den vuxnes intressen som ska stå i fokus" @ samt en hänvisning
          till den kommande redovisningen av 2002 års vårdnadskommitté.
        </p>
        <p xml:id="i-9SCSBbdC5VKMmy5L6sZ7kK">
          Men faktum kvarstår, många barn i dagens Sverige lever i en utsatt
          situation. Rädda Barnen uppskattar att mellan 100 000 och 200
          000 barn lever i våldsamma förhållanden där de själva borde betraktas
          som brottsoffer i lagens mening. I Sverige i dag är uppskattningsvis
          200 mammor på flykt med sina barn undan den "svenska rättvisan",
          som i dag, enligt justitieminister Bodström "alltid (har) barnperspektivet
          och inte den vuxnes intressen . i fokus." Mammor som blir kriminella
          därför att de inte ser annan utväg att skydda sina barn från de
          fäder som förgripit sig på dem, än att fly, eftersom lagen inte
          ger barnen skydd, eller "ovillkorlig rätt att aldrig bli utsatta
          för våld, övergrepp eller annan kränkande behandling" @ citat
          enligt ovan.
        </p>
        <p xml:id="i-TuutHhYdcQ9ch2Q77Cp1Nd">
          I dag visar verkligheten att det i princip är omöjligt för en
          man att diskvalificeras som vårdnadshavare. Den svenska modellen
          i vårdnadsfrågor tar tydligt sitt avstamp i ett feltänkt jämställdhetsperspektiv
          snarare än barnperspektivet. Detta blir synnerligen uppenbart
          i de fall där barn vars fäder anmälts för sexuella övergrepp och
          misshandel ändå får gemensam vårdnad och växelvis boende under
          pågående brottsutredningar om incest och grov kvinnofridskränkning.
          Även efter fällande dom anses det i många fall viktigare för barnets
          fortsatta utveckling att kontakten med fadern, förövaren, upprätthålls,
          och i de fall modern emotsätter sig detta anses hon inte sällan
          utgöra ett större hot för barnets utveckling @ och kan då förlora
          vårdnaden på grund av att hon obstruerar domslutet.
        </p>
        <p xml:id="i-XzjRWwUMKNL99XtjDmDmFU">
          Med anledning av ovanstående vill jag ställa följande fråga till
          jämställdhetsministern:
        </p>
        <p xml:id="i-CroMBDD6VPVsw5HNXFsCX3">
          Vilka åtgärder avser ministern att vidta för att öka barns rättssäkerhet
          vid vårdnadstvister?
        </p>
      </div>
    </body>
  </text>
</TEI>
