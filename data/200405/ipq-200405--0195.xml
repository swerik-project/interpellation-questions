<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0195">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0195</head>
        <author who="i-Ga4FaAaNvVxH6nfoR7FVAe">Gunnar Nordmark</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>asylsökande som får jobb</topic>
        <docDate when="2004-11-22">den 22 november</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10195</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:195 av Gunnar Nordmark (fp) till statsrådet
          Barbro Holmberg om asylsökande som får jobb
        </IPQ_title>
      </div>
      <div type="IPQuestionBody">
        <p xml:id="i-KPLcGvPeU4NRjWSUVFzVnx">
          Ett inte ringa antal personer som i Sverige ansökt om asyl har
          under den tid som deras ansökan behandlats kunnat skaffa sig ett
          arbete i Sverige. Inte sällan rör det sig om människor med kvalificerade
          yrkeskunskaper, såsom svetsare, elektriker eller lastbilsförare.
          Ofta har dessa personer yrkeskunskaper som det råder brist på
          i Sverige.
        </p>
        <p xml:id="i-Kk7YKVmSzFdJDS6wyEX5S5">
          För den enskilda individen, för företaget och för samhället är
          detta något positivt. En person kan försörja sig och sin familj
          och samtidigt bidra till vår gemensamma välfärd. Företaget kan
          göra en extra vinst och den ekonomiska tillväxten i landet öka.
        </p>
        <p xml:id="i-7QewW2yznL2ZwqxnuX5mdL">
          Många gånger är det på små orter med ett begränsat arbetskraftsutbud
          som dessa personer finner sin utkomst. Det är inte alltid som
          dessa personer har tillräckliga asylskäl för att ges uppehållstillstånd,
          varför svenska myndigheter fattar beslut om utvisning. Det är
          beslut som får omfattande och negativa konsekvenser för både den
          enskilde och företaget. Ytterst slår detta mot företagandet och
          den ekonomiska tillväxten. Det är ofta mindre orter på landsbygden
          som drabbas.
        </p>
        <p xml:id="i-3mnNGodVzEJVYFgaDHsutT">
          Asylsökande som erbjuds eller erhåller arbete i vårt land får
          i dag inga möjligheter att på ett smidigt sätt ändra skälen till
          uppehållstillstånd, från den ursprungliga ansökan om asyl till
          uppehållstillstånd för att arbeta. Ett av Sveriges största problem
          i dag och i framtiden är att antalet arbetade timmar är för lågt.
          Den ordning som råder när det gäller asylsökande som får arbete
          men utvisas bidrar till detta.
        </p>
        <p xml:id="i-3bBgG22XhupuGQH6HKyecd">
          Mot bakgrund av ovanstående vill jag fråga statsrådet vilka åtgärder
          hon avser att vidta för att underlätta för asylsökande som fått
          arbete att få uppehållstillstånd till följd av denna anställning.
        </p>
      </div>
    </body>
  </text>
</TEI>
