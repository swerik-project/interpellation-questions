<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0569">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0569</head>
        <author who="i-7Gy2xwC7Jyimjy9QTKnQEf">Rossana Dinamarca</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>feministiskt självförsvar i skolan</topic>
        <docDate when="2005-05-03">den 3 maj</docDate>
        <status when="2005-05-24" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10569</external_id>
        <debate>
          <turn when="2005-05-24 18:49:19" duration="267">Ibrahim Baylan (S)</turn>
          <turn when="2005-05-24 18:53:44" duration="273">Rossana Dinamarca (V)</turn>
          <turn when="2005-05-24 18:58:12" duration="179">Ibrahim Baylan (S)</turn>
          <turn when="2005-05-24 19:01:08" duration="216">Rossana Dinamarca (V)</turn>
          <turn when="2005-05-24 19:04:41" duration="122">Ibrahim Baylan (S)</turn>
          <turn when="2005-05-24 19:06:39" duration="114">Rossana Dinamarca (V)</turn>
          <turn when="2005-05-24 19:08:29" duration="148">Ibrahim Baylan (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:569 av Rossana Dinamarca (v) till statsrådet
          Ibrahim Baylan om feministiskt självförsvar i skolan
        </IPQ_title>
      </div>
      <div type="IPQuestionBody">
        <p xml:id="i-XxypNwqBooMz9g46N6VZPa">
          Tre av fyra tjejer i 15@16-årsåldern uppger att de är rädda när
          de går hem själva på kvällarna. Detta visar en undersökning som
          gjorts av Lunarstorm på uppdrag av Tjejzonen, Manliga nätverket
          och regeringsprojektet Flicka. Med den feministiska kunskap som
          vi har i dag kommer resultatet tyvärr inte som en överraskning,
          men förhoppningsvis kan det leda till att vi mer skyndsamt tar
          itu med insatser för att Sveriges tjejer ska slippa gå runt och
          vara rädda.
        </p>
        <p xml:id="i-WPaGGmUyA9sBh9eJw8UJxD">
          Undersökningen lyfter fram någonting väldigt viktigt @ att rädsla
          för våld är något som varje tjej och varje kvinna förhåller sig
          till, oavsett om vi vill eller inte. Varje tjej och kvinna hanterar
          det sen på olika sätt. En del tar omvägar när de rör sig i det
          offentliga rummet, andra blir förbannade och ändrar inte sitt
          rörelse- eller levnadsmönster, men bär ständigt en gnagande oro
          som säger att de borde vara mer försiktiga.
        </p>
        <p xml:id="i-9jrBz8G21XKLQaCqmYJMrF">
          Undersökningen från Lunarstorm är viktig för att den slår fast
          att rädsla är något som varje ung tjej i dag tvingas förhålla
          sig till, och något som behöver diskuteras och konfronteras. Men
          den säger också något om vilken bild av våldtäkter och övergrepp
          som fortfarande lever kvar i vårt samhälle. Trots att den typiska
          våldsmannen inte är en galning som överfaller kvinnor på allmän
          plats, utan är kompisar, pojkvänner, släktingar och bekanta som
          misshandlar och våldtar i vår närmiljö, så lever bilden kvar av
          att det mest är utomhus vi borde vara rädda. När denna bild fortsätter
          att reproduceras är risken dels att en massa tjejer begränsar
          sina liv i onödan, men också att vi får en väldigt skev debatt
          om hur vi löser problemet.
        </p>
        <p xml:id="i-FFYJw7PUH4MRo7ZZFZD3pi">
          Feministiskt självförsvar åt alla tjejer i skolan är något som
          Vänsterpartiet drivit här i riksdagen under en längre tid och
          nu ser vi det som än viktigare att påskynda detta. Feministiskt
          självförsvar bygger på en enkel men genial idé. Att kvinnor tillsammans
          hittar strategier för att omvandla rädsla till styrka, att ge
          enkla verktyg för att försvara sig och skapa forum för att diskutera
          och hantera rädsla. Feministiskt självförsvar innebär att man
          tar utgångspunkt i kvinnors erfarenheter och utarbetar strategier
          för att hantera situationer av utsatthet och våld. Rätten till
          sin egen kropp är en viktig utgångspunkt.
        </p>
        <p xml:id="i-Tn4eQ5RujwAGHgqL6aqpCH">
          Jag vill därför fråga statsrådet:
        </p>
        <p xml:id="i-8REn7KcTA1SYZCrANNM6Jt">
          1. Vilka initiativ är statsrådet beredd att vidta i skolan för
          att stärka unga kvinnor?
        </p>
        <p xml:id="i-88Ut4E9NccrteeTv73S8AF">
          2. Vilka initiativ är statsrådet beredd att vidta för att alla
          tjejer som så önskar ska få tillgång till träning i feministiskt
          självförsvar i skolan?
        </p>
      </div>
    </body>
  </text>
</TEI>
