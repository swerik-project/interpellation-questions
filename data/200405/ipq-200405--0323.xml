<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0323">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0323</head>
        <author who="i-C44sMEE9ocAndjedeN9fLp">Yvonne Ruwaida</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>återkallelse av permanent uppehållstillstånd</topic>
        <docDate when="2005-01-24">den 24 januari</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10323</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:323 av Yvonne Ruwaida (mp) till statsrådet
          Barbro Holmberg om återkallelse av permanent uppehållstillstånd
        </IPQ_title>
      </div>
      <div type="IPQuestionBody">
        <p xml:id="i-CmJz2nbLWeRgbvBqXLAL5c">
          Människor som kom hit som arbetskraftsinvandrare under 60-talet
          och som har arbetat och bott i Sverige under majoriteten av sin
          livstid fråntas sitt permanenta uppehållstillstånd om de vistas
          för länge i sitt hemland. Detta gäller våra arbetskraftsinvandrare
          från Turkiet, före detta Jugoslavien och Chile. Arbetskraftsinvandrare
          från Grekland, Italien och Spanien klarar sig då de omfattas av
          den fria rörligheten i EU. Av de som kom hit som arbetskraftsinvandrare
          i 20- och 30-årsåldern är det många som inte valde att bli svenska
          medborgare. Det var omöjligt med dubbelt medborgarskap tills för
          något år sedan. Och många arbetskraftsinvandrare ville behålla
          möjligheten att återvända.
        </p>
        <p xml:id="i-4p3ktG7mtbBiRx2J7srzE1">
          Generellt gäller regeln att om någon inte längre bor i Sverige
          ska personen inte heller ha permanent uppehållstillstånd. Om personen
          är borta kortare tid än ett år, återfår man tillståndet. Om man
          stannar längre tid, anses man ha flyttat från Sverige. Om man
          har varit i Sverige i exempelvis 15 år, kan man dock vara borta
          i tre år utan problem. Migrationsverket kollar upp anknytning
          till Sverige, som bosatt maka, make och barn samt jämför med motsvarande
          anknytning till hemlandet. Migrationsverket gör sedan en bedömning
          av om man har anknytning. Men Migrationsverkets uttolkning av
          reglerna är stränga, jag skulle vilja kalla de orättvisa och grymma.
        </p>
        <p xml:id="i-5R58kkWcSj5bruL6ia9MXq">
          Dagens utlänningslag drabbar våra arbetskraftsinvandrare från
          60-talet på ett orimligt sätt. Dessa människors öden ligger i
          händerna på rättsosäkra bedömningar av Migrationsverket som ska
          bedöma dessa människors anknytning till Sverige och göra uttolkningar
          av utlänningslagen.
        </p>
        <p xml:id="i-GGhqUN2ZbbqnDxBRzHSZXX">
          På längre sikt är det orimligt med en utlänningslag som på detta
          sätt skapar en andra klassens medborgare av de som har permanent
          uppehållstillstånd. Möjligheten att dra in permanent uppehållstillstånd
          bör avskaffas. På kort sikt så måste Migrationsverket ändra praxis.
        </p>
        <p xml:id="i-bu6xLp9ZzXFYoU3KgiJav">
          Hur avser migrationsministern att agera för att se till att utlänningslagen
          ändras så att permanent uppehållstillstånd inte ska kunna dras
          in?
        </p>
        <p xml:id="i-5HRA2CjnNR4MKtmgEZHacY">
          Hur avser migrationsministern att agera för att se till att Migrationsverkets
          praxis rörande återtagande av permanent uppehållstillstånd ändras
          så att våra arbetskraftsinvandrare från 60-talet bedöms ha anknytning
          till Sverige baserat på deras långa vistelse i Sverige?
        </p>
      </div>
    </body>
  </text>
</TEI>
