<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0111">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0111</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>kulturens offentliga rum</topic>
        <docDate when="2004-11-01">den 1 november</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10111</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:111 av Birgitta Sellén (c) till statsrådet
          Leif Pagrotsky om kulturens offentliga rum
        </IPQ_title>
      </div>
      <div type="IPQuestionBody">
        <p xml:id="i-DTAq6QX6FUAimV3cSQTdxu">
          Ett levande kulturliv förutsätter mötesplatser där människor
          kan utöva eget skapande samt också uppleva och ta emot olika kulturyttringar.
          Träffpunkten behöver inte bara vara i regionernas centrum utan
          de kan också vara spridda över landet och nära människorna.
        </p>
        <p xml:id="i-5HSqomvbdUTEpFhBLE8oCJ">
          För Centerpartiet som har en stark önskan om att hela landet
          ska ha tillgång till kultur så är det viktigt att de offentliga
          rummen finns runtom i de olika bygderna.
        </p>
        <p xml:id="i-WqEyReiSuyZocMpVpuRGGB">
          När dåvarande statssekreteraren besökte kulturutskottet för några
          veckor sedan så diskuterades de statliga museernas fria entréer
          och vi fick då veta att det var för att kunna erbjuda "offentliga
          rum" för kulturen som regeringen valt att införa de fria entréerna.
        </p>
        <p xml:id="i-LRNJ8y7zxouJQmDg6EQpJE">
          Som jag ser det så finns det väldigt många offentliga rum i de
          stora städerna och att då ha som motivering att det är för att
          skapa offentliga rum för kulturen som regeringen erbjuder gratis
          inträde låter lite märkligt. Däremot saknas offentliga rum på
          många andra platser i landet. Som exempel kan nämnas att i Stockholms
          förorter finns det väldigt ont om samlingslokaler där folk kan
          samlas för gemensamma aktiviteter. Centerpartiet anser att det
          är bland annat där som det behöver skapas fler offentliga rum.
        </p>
        <p xml:id="i-5N3RtFvm3L7UpbmHCMuwJY">
          Dagens kulturpolitik styrs utifrån ett uppifrånperspektiv där
          centrala beslut bestämmer exakt vad kulturpengarna ska gå till.
          Centerpartiet anser att kulturpolitiken i huvudsak ska styras
          lokalt och regionalt. Människor måste själva få vara med och bestämma
          hur de vill utforma och ta del av kulturen. Vi har i flera år
          pekat på att det behöver göras en översyn av "om utbud och efterfrågan
          stämmer överens" inom kultursektorn. Riksdagens revisorer gjorde
          då, som en följd av vårt krav, en förstudie om detta och fann
          att oron är befogad @ det är så att utbudet bestäms över folks
          huvuden i väldigt stor utsträckning. Med en ny kulturminister
          som kommer in i verksamheten med fräscha ögon och öron så kanske
          det är dags att ta nya tag och verkligen ta reda på vad människorna
          i landet vill ha för kultur.
        </p>
        <p xml:id="i-6H3Ga6CaDGzAqAokHAytbL">
          Centerpartiet efterlyser skarpa förslag om hur regeringen tänker
          medverka till att kulturen når ut i alla delar av landet. Det
          är av stor vikt att kulturella uttryckssätt följer med samhällsutvecklingen
          så att en ökad bredd inom kulturen kan bidra till att kulturen
          når alla samhällsgrupper. Det är också viktigt att ge människor
          möjligheter att skapa sin egen kultur och att egna initiativ ska
          uppmuntras.
        </p>
        <p xml:id="i-i5E4jL1SRUBo94dUJmjgp">
          Ett levande kulturellt och demokratisk samhälle har behov av
          många mötesplatser för att skaffa sig nya kunskaper och erfarenheter.
          Där spelar folkbildningen en viktig roll. Studieförbunden kan
          erbjuda omistliga mötesplatser för det demokratiska samtalet,
          den sociala samvaron, kulturarrangemang och föreläsningar. För
          detta behövs de offentliga rummen.
        </p>
        <p xml:id="i-4a8Bk31Gsm2Yg79iQfqvfY">
          I glesbygd, mindre tätorter och storstädernas förorter är de
          allmänna samlingslokalerna ett nödvändigt medel för en decentraliserad
          kulturpolitik. För att de ska fylla det krav som i dag krävs i
          ett modernt samhälle så behöver de handikappanpassas samt få bredbandsuppkoppling.
          Då kan de tjäna som fullgoda offentliga rum för många aktiviteter
          inom både kultur och andra verksamheter. De pengar som regeringen
          har avsatt i budgeten för att göra dessa åtgärder är inte tillräckligt
          stora, anser Centerpartiet. Om regeringen menar allvar med att
          det offentliga rummet är viktigt för medborgarna och att samtidigt
          hela landet ska leva så borde mer pengar satsas på att det offentliga
          rummet ska få resurser i hela landet och inte som i dag pytsas
          ut på fria entréer till statliga museer som ligger i storstäder
          och där det redan tidigare finns många offentliga rum.
        </p>
        <p xml:id="i-9yJAekXF3eWQnkp6NVBhDD">
          Kulturen är viktig för välbefinnandet och därmed folkhälsan.
          Den kan fungera som läkemedel för många ensamma människor och
          för stressade personer som behöver rekreation och avkoppling.
          Forskning har visat på att kulturaktiviteter gör att en sjuk människa
          blir friskare. Man får andra saker än sin sjukdom att fokusera
          på om man tar del av kultur av olika slag. Även för detta behövs
          det offentliga rummet.
        </p>
        <p xml:id="i-6fKsat8uvNrzGH2TivmU1S">
          Mina frågor till statsrådet är därför:
        </p>
        <p xml:id="i-JH3fXVBQKZrzRT4gipYgix">
          1. Hur avser statsrådet att arbeta för att det offentliga rummet
          ska finnas tillgängligt på fler platser i landet?
        </p>
        <p xml:id="i-8Z1PoRarcXC2pfBGwwDH8P">
          2. Vad avser statsrådet att göra för att ta reda på om efterfrågan
          och utbud av kulturutbudet stämmer överens med medborgarnas behov?
        </p>
        <p xml:id="i-YLqzZhwkSRktLuJnTJyP7f">
          3. Hur avser statsrådet att arbeta för att kulturen ska användas
          för att stärka folkhälsan på medborgarna i landet?
        </p>
      </div>
    </body>
  </text>
</TEI>
