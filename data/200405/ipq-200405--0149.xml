<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0149">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0149</head>
        <author who="i-3TzUjUVop5GV6tpKYjGYGr">Rolf Gunnarsson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>den folkliga förankringen av det svenska försvaret</topic>
        <docDate when="2004-11-17">den 17 november</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10149</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:149 av Rolf Gunnarsson (m) till försvarsminister
          Leni Björklund om den folkliga förankringen av det svenska försvaret
        </IPQ_title>
      </div>
      <div type="IPQuestionBody">
        <p xml:id="i-EKtQefjbjR8GiZ3YVHqtjm">
          Ordet "folkförankring" är viktigt för det svenska försvaret.
          Den oro som funnits tidigare, att boende i län och delar som blivit
          utan "militär verksamhet, ska få folk att känna mindre för försvaret,
          kan sägas ha besannats. I det förslag som nu finns i försvarspropositionen
          kan resultatet bli att det blir "ett vitt försvarslöst" område
          från Boden och ned till Enköping-Uppsala. Inga fredsförband kommer
          att finnas på denna sträcka. Alltså blir län som Västerbotten,
          Jämtland, Västernorrland, Gävleborg och Dalarna utan "militär
          närvaro" liksom Värmland, Västmanland och Örebro län.
        </p>
        <p xml:id="i-KA7jqwfCSdLH5wuiRD38vU">
          Syftet med frivillig försvarsverksamhet är bland annat att bidra
          till en ökad folklig förankring. Den ska förankra demokratins
          utveckling inom totalförsvaret. De frivilliga insatserna på ideell
          grund inom totalförsvaret måste samhället, som jag ser det, slå
          vakt om. Den frivilliga verksamheten inom totalförsvaret tar ett
          stort ansvar för bemanning av organisationer som ska kunna verka
          vid påfrestningar på samhället i fred, under kris och inte minst
          i krig.
        </p>
        <p xml:id="i-XWMCdKckZ2uXNfDEHdH5Y6">
          Neddragningar inom hemvärnet, neddragningar inom frivilligverksamheten
          är, som jag ser det, direkta hot mot att ha och fortsatt ha det
          svenska försvaret förankrat hos svenska folket. Att dra ned på
          anslagen till frivilligrörelsen, såväl de direkta bidragen, som
          de så kallade uppdragsmedlen, är att utföra en stympning av verksamheten
          och därmed att slå ett slag för minskad folkförankring. Enligt
          min mening byggs frivilligrörelsens resultat upp långsiktigt.
          Det handlar inte om att snabbutbilda människor. Det handlar om
          att bygga upp och vidmakthålla en folkrörelse med övertygelse
          och insikt om verksamhetens betydelse för försvaret av Sverige.
        </p>
        <p xml:id="i-Gdw1nHBGKGGbpRmrxrKtz4">
          I dag svarar de så kallade MD-distriktens olika staber runtom
          i landet @ ett drygt tjugotal MD-staber ska vara kvar enligt regeringens
          proposition @ för stöd till frivilligverksamheten. Dessa staber
          är en viktig hörnsten för att ha en lokal förankring kvar ute
          i landets regioner.
        </p>
        <p xml:id="i-YDyfsQLEK5nmnVBgs9cHb4">
          Jag ser alltså regeringens proposition som ett direkt hot och
          ett stort hot mot den folkliga förankringen.
        </p>
        <p xml:id="i-7Ae3xG4xos59QoFxWwKZed">
          Vilka åtgärder avser statsrådet att vidtaga för att klara den
          viktiga folkförankringen av det svenska försvaret efter att förslagen
          i liggande proposition genomförts?
        </p>
        <p xml:id="i-7SWC51WZr3vkmUXejLaDUR">
          Gör statsrådet bedömningen att de så kallade MD-grupperna har
          en viktig uppgift för en fortsatt folklig förankring?
        </p>
      </div>
    </body>
  </text>
</TEI>
