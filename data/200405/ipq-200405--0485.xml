<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0485">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0485</head>
        <author who="i-RDeqY3mXLBtUS9bixjvHS">Lars Tysklind</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>prövning av vindkraftverk</topic>
        <docDate when="2005-03-22">den 22 mars</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10485</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:485 av Lars Tysklind (fp) till samhällsbyggnadsminister
          Mona Sahlin om prövning av vindkraftverk
        </IPQ_title>
      </div>
      <div type="IPQuestionBody">
        <p xml:id="i-TV2BuaXuGXGUEW2kpk3Sbz">
          Folkpartiet liberalerna har i ett flertal sammanhang lyft fram
          krav på förenklingar av regelverket i plan- och bygglagen (PBL)
          och miljöbalken i syfte att effektivisera tillståndsprocesser.
          Ett exempel på ett mycket prioriterat område är att få till stånd
          en förkortad överprövningsprocess med bibehållen rättssäkerhet
          för den enskilde sakägaren.
        </p>
        <p xml:id="i-FhLmuFufnmUhJjwYQnmTVB">
          I riksdagen har under de senaste åren majoriteten hänvisat till
          PBL och miljöbalkskommitéernas arbete och att de slutbetänkanden
          som kommer i sommar ska avvaktas innan ytterligare ställningstaganden
          tas.
        </p>
        <p xml:id="i-RSbPc258eVgJntmv5fUTkd">
          Det blir då märkligt när samhällsbyggnadsministern, i samband
          med sin redovisning om sin syn på energipolitiken, pekar ut vindkraftsutbyggnaden
          som ett specifikt område där det skulle behövas speciella regelförenklingar.
          Med all tydlighet kan man koppla detta till regeringens politik
          vad gäller avveckling av kärnkraften.
        </p>
        <p xml:id="i-M3dVWhQcRb5KcvE62ZFLoP">
          Folkpartiet anser att förenklingar i PBL och miljöbalken i sig
          är mycket angelägna men de ska då vara av generell natur. Vindkraftsanläggningar
          ska prövas på samma sätt som motsvarande industriella anläggningar
          och alltså inte omfattas av någon typ av speciallagstiftning.
          Folkpartiet har motsatt sig en förtida avveckling av kärnkraften
          och vi anser att all typ av energiproduktion ska prövas mot tydliga
          och generella krav, vad gäller verksamhetens inverkan på miljö
          och hälsa.
        </p>
        <p xml:id="i-8rubwh7CvngmA3vwHfhuka">
          Vindkraften har naturligtvis en roll som alternativ i energiproduktionen
          men den är inte heller konfliktfri. Man kan lyfta fram konfliktområden
          som gäller buller, störning i landskapsbilden, skuggbildningar
          etcetera. Mot den bakgrunden vore det direkt felaktigt att inte
          likställa prövningen av vindkraftsanläggningar med prövning av
          annan verksamhet.
        </p>
        <p xml:id="i-Pur7xoaKGcjqE1bmaDxkTk">
          Med anledning av detta vill jag fråga statsrådet:
        </p>
        <p xml:id="i-WKQjUeMV8ZjjimWRE7Pz9B">
          Avser statsrådet att vidta åtgärder för att särbehandla vindkraften
          i förhållande till motsvarande industriell verksamhet vid prövning
          enligt plan- och bygglagen och miljöbalken?
        </p>
        <p xml:id="i-UzZZcVAVrbBq8r7Jm62uUH">
          Om så är fallet, vilka åtgärder rör det sig om och vilka skäl
          anser statsrådet det finns att särbehandla vindkraften?
        </p>
      </div>
    </body>
  </text>
</TEI>
