<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0374">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0374</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>Hizbullahs tv-kanal Al-Manar och antisemitism i statskontrollerad arabisk dagspress</topic>
        <docDate when="2005-02-10">den 10 februari</docDate>
        <status when="2005-04-12" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10374</external_id>
        <debate>
          <turn when="2005-04-12 14:54:27" duration="209">Leif Pagrotsky (S)</turn>
          <turn when="2005-04-12 14:57:54" duration="209">Mikael Oscarsson (Kd)</turn>
          <turn when="2005-04-12 15:01:18" duration="279">Leif Pagrotsky (S)</turn>
          <turn when="2005-04-12 15:05:53" duration="241">Mikael Oscarsson (Kd)</turn>
          <turn when="2005-04-12 15:09:50" duration="158">Leif Pagrotsky (S)</turn>
          <turn when="2005-04-12 15:12:24" duration="146">Mikael Oscarsson (Kd)</turn>
          <turn when="2005-04-12 15:14:47" duration="194">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:374 av Mikael Oscarsson (kd) till utbildnings-
          och kulturminister Leif Pagrotsky om Hizbullahs tv-kanal Al-Manar
          och antisemitism i statskontrollerad arabisk dagspress
        </IPQ_title>
      </div>
      <div type="IPQuestionBody">
        <p xml:id="i-NQPqWeCWrEMP75x62mRgne">
          Tv-kanalen Al-Manar kallar sig för "motståndsstationen", och
          enligt sin hemsida även "Kanalen för araber och muslimer". Al-Manar
          har blivit en integrerad del i terrororganisationen Hizbullahs
          mål att nå ut med sitt budskap över hela den arabiska och muslimska
          världen. Enligt Nayef Krayem, Al-Manars tidigare chef och styrelseordförande,
          existerar Hizbullah och Al-Manar i symbios med varandra, och sitt
          politiska stöd får Al-Manar från Hizbullah. Al-Manar drivs av
          Hizbullahs medlemmar, rapporterar till Hizbullahs företrädare
          och leds från Hizbullahs generalsekreterare Sayyid Hassan Nasrallahs
          kontor i Libanon.
        </p>
        <p xml:id="i-Y1QCdnRNHQRgcgzmZRJLA8">
          I början av år 2001 började Al-Manar sända dygnet runt, sju dagar
          i veckan. I Libanon är kanalen den tredje populäraste, men under
          mer händelserika perioder rankas den som populärast, som under
          den palestinska intifadan och när något särskilt inträffar i Libanon.
        </p>
        <p xml:id="i-Hc5tb9FzbKXZfWRBM4SsNM">
          En helt ny publik nåddes när Al-Manar började sända över satellit
          år 2000. Kanalens shiamuslimska representanter uppger att de vill
          nå ut till den övervägande sunnimuslimska arabvärlden, men kanalen
          har global räckvidd och kan även ses i Sverige.
        </p>
        <p xml:id="i-YaERZwNrydgBrD2yn8qqkn">
          Den 1 april 2004 inledde ASBU (Arab States Broadcasting Union)
          och Arabsat ett gemensamt projekt för att tillhandahålla sina
          medlemmar ett satellitpaket med världsomspännande spridning. För
          detta ändamål kontrakterades Globe Cast att sända upp till tio
          arabiska kanaler, bland annat Al-Manar, till varje större område
          i världen.
        </p>
        <p xml:id="i-JXqKv6k65HN5TkNedAwu7h">
          Al-Manar finansieras av sina aktieägare som tillika utgörs av
          Hizbullahs ledarskap. Enligt företrädare för Al-Manar är de årliga
          ekonomiska förlusterna omfattande, men täcks av anonyma investerare
          som har "politiska snarare än finansiella" intressen. Varje år
          får Hizbullah mellan motsvarande 700 miljoner och 1,4 miljarder
          kronor från Iran, och en del av dessa pengar uppges gå till Al-Manar
          som har en årsbudget på motsvarande ca 105 miljoner kronor.
        </p>
        <p xml:id="i-2uW2NUxaU5YPpQyQptfmED">
          Ytterligare intäktskällor är shiamuslimska församlingar, araber
          och andra muslimer utomlands som stöder Al-Manar. Uppgifter gör
          gällande att Al-Manar får omfattande bidrag från muslimska grupper
          i Europa, USA och Kanada. Under reklamavbrotten uppmanas Al-Manars
          tittare att sätta in pengar till tv-stationens olika konton som
          den har i fyra olika libanesiska banker: Beirut Riyad Bank, Banque
          Libanaise pour le Commerce SAL, Byblos Bank SAL och Fransa Bank.
        </p>
        <p xml:id="i-EZWWo9K5xed2emVvv6cTw1">
          Alltsedan starten 1996 har Al-Manar haft ett omfattande antal
          annonsörer, såväl amerikanska som europeiska och libanesiska företag.
          För att kunna möta efterfrågan på annonsplats har Al-Manar etablerat
          sitt eget annonsföretag Media-Publi Management. Reklam från västerländska
          annonsörer sänds enbart lokalt och kan inte ses över satellitsändningarna.
        </p>
        <p xml:id="i-Exs8MgiiVEB92NxSJcVJy7">
          Efter en artikel i Los Angeles Times om Al-Manars västerländska
          annonsörer upphörde de amerikanska företagen att annonsera i kanalen,
          medan de europeiska företagen har fortsatt.
        </p>
        <p xml:id="i-Und5zeGBvdP86EadSAxRMQ">
          Al-Manar har fyra kontor utanför Libanons Bekaadal där huvudkontoret
          är beläget och tv-stationen drivs. Kontoren finns i Dubai, Egypten,
          Iran och Jordanien, och ett planeras även att öppnas i London.
          Härutöver har Al-Manar ett dussintal individuella utrikeskorrespondenter
          som under 2003 skickade rapporter från Belgien, Frankrike, Irak,
          Kosovo, Kuwait, Marocko, Ryssland, Sverige, Syrien, Turkiet och
          USA.
        </p>
        <p xml:id="i-BnXimdphwMMLE6ntab9jiM">
          Al-Manars företrädare gör gällande att ett av Al-Manars syften
          är att "inspirera till vad i västvärlden kallas för självmordsuppdrag".
        </p>
        <p xml:id="i-FFytfFHZsQ2KS36HVuy7nv">
          Nayef Krayem, Al-Manars tidigare chef och styrelseordförande,
          säger att: "Vi utför inte dessa handlingar, men vi stödjer varje
          motståndshandling genom våra media. Vi bevakar och uppmuntrar
          varje motståndsaktion i våra program."
        </p>
        <p xml:id="i-4MdMXRGBpNjoY9MPAqYiEF">
          Mellan programmen sänds även musikvideor. Dessa videopaket utgör
          uppåt 30 % av Al-Manars satellitsändningar. Enligt några av Al-Manars
          företrädare avser dessa videor att: "hjälpa människor på vägen
          att utföra vad ni i väst kallar för självmordsuppdrag. Avsikten
          [med videopaketen] är att de ska vara det första steget i processen
          att utföra en frihetskampsoperation".
        </p>
        <p xml:id="i-2G4fSncSTvj5aKAZzVE3JS">
          Al-Manars instruktioner och uppmuntranden åt sina tittare att
          utföra martyroperationer (självmordsattacker) kompletteras och
          följs i programutbudet upp med att martyrdöden förhärligas när
          den har inträffat. På Martyrernas dag i november 2004 intervjuade
          Al-Manar mamman till en martyr. Hon sade bland annat att: "Vi
          vårdar minnet av martyrens blod. Jag är stolt över min sons martyrskap.
          Jag är beredd att offra mitt liv. Allt jag vill ha är martyrskap.
          Jag vill att alla mina barn ska bli martyrer. Jag hoppas att även
          min man ska bli martyr, och om Allah vill, må jag också dö som
          martyr. Jämfört med andra, är det jag har offrat ingenting. Det
          är sant att jag offrade min son, men andra har offrat två eller
          tre. Jag hoppas att fler av mina söner ska bli martyrer. Prisa
          Allah. Jag tackar Allah för allt det goda. Han har varit givmild
          mot oss. Han har välsignat oss med martyrskap. Om Allah vill kommer
          vi också att bli martyrer precis som de blev." (http://www.memritv.org/Transcript.asp?P1=371)
        </p>
        <p xml:id="i-LtLSTyGpEpdNL71qgWJ3Lm">
          Under den muslimska fastemånaden ramadan i oktober och november
          2003 sände Al-Manar den av Syrien finansierade och producerade
          tv-serien Al-Shatat (Diasporan) i 29 avsnitt. Serien uppges handla
          om den judiska historien och sionismens utveckling.
        </p>
        <p xml:id="i-H2HiM41Vt1xCoLyvNozxtR">
          Enligt Al-Shatat har judarna strävat efter att kontrollera världen
          under många århundraden genom en hemlig världsomspännande judisk
          regering, som sedan 1800-talet har letts av familjen Rothschild.
        </p>
        <p xml:id="i-CbhgXtKj1BHcCXLFmoVaZe">
          Under denna hemliga regerings ledarskap anses judarna vara direkt
          ansvariga för världshistoriska händelser och katastrofer såsom:
          utbrottet av det rysk-japanska kriget, mordet på hertig Franz
          Ferdinand i Sarajevo, första världskrigets utbrott, andra världskrigets
          utbrott, fällandet av atombomberna över Hiroshima och Nagasaki,
          hjälp till Hitler att utrota Europas judar, hjälp åt nazisterna
          att utrota 800 000 ungerska judar i utbyte för frisläppandet av
          2 000 välbärgade tyska judar, störtandet av den ottomanska sultanen,
          avsättandet av tsar Nicholas II, Kishinevpogromerna, rituellt
          mord på ett kristet barn i Rumänien för att använda hans blod
          till matse, tortyr och mord på en jude som gift sig med en kristen
          kvinna, mordet på tsar Alexander III i Ryssland, orsakandet av
          att den engelska aktiemarknaden kollapsade efter slaget vid Waterloo
          och igen under det första världskriget i syfte att tjäna miljoner
          brittiska pund (åt familjen Rothschild), spionage för Tyskland
          mot Frankrike (Dreyfus), uppfinnandet av kemiska vapen (Chaim
          Weizmann) och för att sälja dem till både tyskarna och britterna,
          vägran att acceptera åldriga judiska flyktingar som flydde till
          Palestina från nazisterna, mord på 100 människor i Egypten under
          en militärövning före första världskrigets utbrott, avsättandet
          av den brittiske premiärministern Lord Asquith, att en båtlast
          med judiska flyktingar sjönk på väg till USA, mördandet av utvandrande
          judar som försökte ta sig tillbaka till Europa, mord på många
          andra individer på olika sätt och ett antal andra katastrofer
          och kriminella handlingar.
        </p>
        <p xml:id="i-WYhZVW1wsEcX1U5A5tsq4N">
          Tv-serien producerades av det syriska bolaget Linn. Ledande företrädare
          för Al-Manar hävdar att även Al-Manar varit involverad i produktionen.
          Den syriska regeringen förnekade rapporterna om att den syriska
          statstelevisionen skulle ha varit involverad. I slutet av varje
          avsnitt tackas emellertid den syriska regeringen för sitt bistånd.
          Särskilt tack ges till "Försvarsministeriet, kulturministeriet,
          Damaskus polisbefäl, administrationen för arkeologi och museum,
          Damaskusdistriktet, Aleppodistriktet, Tartusdistriktet och Tartus
          hamnadministration".
        </p>
        <p xml:id="i-H7LFLVNjmw6rmoxXvvt1rP">
          Al-Shatats manusförfattare, doktor Fatlhallah Omar, hävdar att
          serien främjar fred. I en intervju i den saudiska dagstidningen
          Al-Riyadh (den 29 oktober 2003) sade doktor Omar, att: "Serien
          kan inte under några omständigheter leda till våld och terror
          som vissa försöker göra gällande. Tvärtom är detta ett vetenskapligt
          steg framåt i fredsprocessen, eftersom den avslöjar Talmuds förebud
          inför hela världens ögon. Som ett resultat av det får världens
          alla människor veta vilka fällor och katastrofer som de hatfyllda
          sionisterna förbereder för dem. Då, när katastroferna sparas folken,
          kommer som ett resultat av detta säkerhet och fred att segra."
        </p>
        <p xml:id="i-BdhEkQuPvkmUM2eMsA4DGQ">
          För en utförligare beskrivning av Al-Shatat, se MEMRI Special
          Dispatch Series, No. 627, 12 december 2003, www.memri.org/bin/articles.cgi?Page=subjects&amp;Area=antisemitism&amp;ID=SP62703
        </p>
        <p xml:id="i-GH9KGMqpERtGsqad1Nugk">
          Textöversatta klipp ur Al-Shatat kan ses under www.memri.org/video/index.html
        </p>
        <p xml:id="i-Y4HCjXNpEhizoWS2NQWKcw">
          Den franska vänstertidningen Liberation kallar Al-Manar för en
          krigsmaskin och rapporterade att Frankrikes premiärminister förklarat
          för den franska judenheten, att "hela min regering är mobiliserad
          för att bekämpa denna månghövdade hydra [av antisemitism]".
        </p>
        <p xml:id="i-TKMvv1KC3ACZKY6AZzcVAV">
          Den svenska regeringen har dock visat sig vara mindre resolut
          i denna kamp mot terror och antisemitism, liksom den varit i sina
          ambitioner och ansatser att förebygga dessa företeelser och fenomen.
        </p>
        <p xml:id="i-WWduP2nyCw42wm3JMQr6NW">
          Regeringen förefaller ogärna tala om den militanta islamismen
          och de militanta islamisterna, till synes med rädsla för att kallas
          islamofobisk och även i tro om att tystnad leder till att problemet
          löses av sig självt. Regeringen verkar också ha uppfattningen
          att om vi lyfter upp problemet med den militanta islamismen på
          agendan så generaliserar vi och sätter på så sätt epitetet militant
          islamist på alla muslimer.
        </p>
        <p xml:id="i-SxJoEikc9GpUcPHhj3TxAm">
          Men ett sådant förhållningssätt kunde inte vara mer felaktigt.
          Tystnaden skadar i stället möjligheterna att förebygga den militanta
          islamistiska terrorn. Tystnaden skadar också de muslimer som inte
          ställer upp på de blodiga och våldsamma tolkningarna av islam,
          eftersom de själva är mål för de militanta islamisterna.
        </p>
        <p xml:id="i-HBawe1DHfkC3VrVTmD9cPx">
          Denna verklighetsflykt har genomsyrat regeringens svar på mina
          tidigare interpellationer om hur regeringen avser stoppa den militanta
          islamistiska propagandan som sprids genom satellitkanaler med
          räckvidd ända till Sverige, däribland Al-Manar.
        </p>
        <p xml:id="i-3MrTh31Mhd8JEo1xrH7gPG">
          När jag förra året frågade regeringen hur den avser att stoppa
          denna propaganda medgav statsrådet Mona Sahlin att propagandan
          är ett problem och att den kan ha samband med den ökande antisemitismen
          bland muslimer i Sverige och Europa. Samtidigt svarade hon att
          ett försök att stoppa Al-Manar och liknande kanaler kunde stå
          i strid med censurförbudet. Detta sade hon trots att vi redan
          har lagstiftning som förbjuder hets mot folkgrupp och uppvigling,
          och som i sin tur redan är en begränsning av yttrandefriheten.
        </p>
        <p xml:id="i-BsX56ih5MzS7ani3ZXpnFc">
          Det Parisbaserade satellitföretaget Eutelsat tvingades i december
          förra året att plocka bort Al-Manar från Hotbird 4 efter ett ingripande
          av den franska regeringen och i slutändan genom en dom av Frankrikes
          högsta domstol. I anslutning till den insatsen sattes Al-Manar
          även upp på det amerikanska utrikesdepartementets lista över terrororganisationer.
          All samverkan med Al-Manar och dess företrädare blev i USA därmed
          förbjuden. Samtidigt upphörde Al-Manar frivilligt att sända över
          satelliten med räckvidd över USA. Åtgärden vidtogs i huvudsak
          för att förebygga ytterligare förödmjukelse likt den Al-Manar
          ansåg sig drabbad av i Europa.
        </p>
        <p xml:id="i-K6dPqroorTFvWocht5mzf">
          Trots alla dessa åtgärder kan Al-Manar fortfarande ses i Sverige
          genom Arabsats utbud.
        </p>
        <p xml:id="i-Gp3mLcR7hy7Ni3oSGLntWh">
          Arabsat ägs gemensamt av Arabförbundets medlemsländer, vilka
          hittills har investerat motsvarande 1,14 miljarder kronor i satelliten.
          Saudiarabien är största finansiär som har bidragit med nästan
          40 % av det totala investeringsbeloppet.
        </p>
        <p xml:id="i-PUf4ycxXyvGRCgerc2a6ZP">
          Sammantaget betyder detta, att det är nödvändigt att gå till
          kärnan av problemet, och att Sverige och västvärlden därför tillsammans
          utövar politiska påtryckningar mot de stater och regimer som på
          olika sätt står bakom såväl Al-Manar som andra tv-stationer vilka
          på regelbunden basis sänder program med liknande antisemitiskt
          och i övrigt uppviglande innehåll.
        </p>
        <p xml:id="i-63UEv8R69YkoV76RzeqAfx">
          Den saudisk-egyptiska kanalen Iqraa-TV är en sådan, liksom den
          iranska tv-kanalen Sahar som nu sänder den antisemitiska serien
          "Zahras blå ögon". Exempel på seriens innehåll finns att tillgå
          på www.memritv.org klipp # 421, 431, 442, 458, 479.
        </p>
        <p xml:id="i-9cx7sKMFQkLULi1mX2gRZN">
          Den arabiska statskontrollerade pressen utgör en annan del av
          samma problematik: Tidningar som lätt finns att tillgå på Internet
          och som i vissa fall även finns tillgängliga på de svenska biblioteken
          innehåller nidbilder av judar framställda i ren nazistisk Der
          Stürmer-stil. Nedan finns länkar till två exempel från dessa i
          arabiska mått mätt helt reguljära dagstidningar i Qatar, Saudiarabien
          och Förenade Arabemiraten som visar att ingen kan blunda för problematiken
          eller säga att de inte visste:
        </p>
        <p xml:id="i-RENX6ifbGwpsgUVYDxMzhi">
          Al-Watan, Qatar, 29 oktober 2004
        </p>
        <p xml:id="i-9iMDgjV3CKkeZt72VQjDPF">
          http://www.al-watan.com/data/20041029/index.asp?page=cartoon.htm
        </p>
        <p xml:id="i-JWheEQ7PVopXggfFfCEYf7">
          Al-Ittihad, Förenade Arabemiraten, 27 december 2004
        </p>
        <p xml:id="i-LNXhUyS8N4BJN9kHxGvL29">
          http://www.alittihad.co.ae/caricatures.asp?M=1&amp;A=1&amp;Journal=12/27/2004
        </p>
        <p xml:id="i-HEGbxGtZyZ3AszFvaa4eY1">
          Med en sådan syn på judar, som sanktioneras från regimerna i
          hela den muslimska världen, finns det föga skäl att tro att en
          Förintelse inte skulle kunna inträffa igen.
        </p>
        <p xml:id="i-K8x5hLnNw5oEtCeVV4FUDr">
          De stater och regimer som Sverige måste trycka på för att stoppa
          Al-Manar är i första hand Saudiarabien, Iran, Libanon och Syrien.
        </p>
        <p xml:id="i-SouyJBSmFEiSbEu3x4kyzF">
          Syftet är dubbelt: a) att förebygga terrorattacker på svenskt
          territorium, b) att minska syret för den ökande antisemitismen
          mot judar i Sverige. Kan Sverige samverka med övriga EU-länder
          är det av godo och möjligen en nödvändighet för att nå bästa effekt.
          Men Sverige får inte därigenom göra sig beroende av EU:s agerande.
        </p>
        <p xml:id="i-29bqjSMtSaKLTHiLez6r9h">
          Men det är uppenbart att det inte enbart är Al-Manar som utgör
          ett problem i detta avseende, utan även arabiska statskontrollerade
          medier i allmänhet. Det är ett politiskt och geografiskt gränsöverskridande
          problem, som kräver politisk handlingskraft och mod för att lösas.
        </p>
        <p xml:id="i-CSW9214AAchnaZvcNrfpE3">
          Den svenska regeringen måste därför förmå ta initiativ och fatta
          självständiga beslut för att kunna lösa problem av den här sorten
          med syftet att förhindra att den antisemitiska och terrorinspirerande
          propagandan fritt fortsätter att spridas i Sverige med i dag oanade
          konsekvenser. Att ta initiativ till att förebygga katastrofer
          är lika viktigt som att ha en fungerande beredskap när katastrofen
          väl är ett faktum.
        </p>
        <p xml:id="i-Q3WN3s1uUQNd7emUAAAGeo">
          Mina frågor är:
        </p>
        <p xml:id="i-7TYfCgaxqgCgV8djL3t5J2">
          Vad avser statsrådet att göra för att stoppa Al-Manar, samt andra
          kanaler och tv-stationer som via satellit når, inspirerar och
          uppviglar TV-tittare i Sverige?
        </p>
        <p xml:id="i-YBjpdRAnF9DdiFckcJTrFK">
          Vilka åtgärder, nationellt och internationellt, avser statsrådet
          att vidta för att stävja den antisemitism som florerar i den arabiska
          statskontrollerade pressen som finns tillgänglig över Internet
          och på svenska bibliotek?
        </p>
      </div>
    </body>
  </text>
</TEI>
