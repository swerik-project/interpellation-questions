<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0202">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0202</head>
        <author who="i-H7qdW9GRQn7LaQ2UGGAvYC">Kerstin Lundgren</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>hemlösa</topic>
        <docDate when="2004-11-24">den 24 november</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10202</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:202 av Kerstin Lundgren (c) till statsrådet
          Morgan Johansson om hemlösa
        </IPQ_title>
      </div>
      <div type="IPQuestionBody">
        <p xml:id="i-6JUgfNBZv6LgiDmQuyhriu">
          Den 20 november anordnade ett antal organisationer Gemenskapens
          dag i en av Stockholms många kyrkor. Ännu en gång möttes en del
          av landets alla hemlösa för att diskutera när något avgörande
          ska hända som förändrar deras situation. De var med rätta mycket
          upprörda över att tiden bara går, av att bli betraktade som objekt
          och aldrig som subjekt.
        </p>
        <p xml:id="i-NZhwmCpEewYAH53YrBjjza">
          Signalerna om växande ilska över dagens lösningar var tydliga.
          Misstroendet mot myndigheter är uppenbart. Samtidigt som problembilden
          är väldigt komplex kan många berätta om hur nya grupper tillkommer,
          inte minst unga med svag anknytning till samhället.
        </p>
        <p xml:id="i-8nna7it8vrMEY4wXFFnXKK">
          Förra året begärde riksdagen en återredovisning av vad som hänt
          efter den stora utredningen om hemlöshet. I ett Ekoinslag påpekade
          utredningens ordförande nyligen att ett av skälen till att så
          lite hänt är att hemlöshet inte passar in i bilden av hur välfärdssamhället
          ska se ut. I stället för att skapa ett drägligare liv, förbättra
          livskvaliteten för dagens hemlösa söker man få alla att passa
          in i välfärdsmallen.
        </p>
        <p xml:id="i-TALs4fsZxviYG7pMWWwEoH">
          Eftersom Sverige i dag är centralstyrt blir bristen på handling
          från regeringens sida en källa till osäkerhet om vad som ska göras.
          Det faktum att en stor utredning till synes hamnar i ett vakum
          förstärker denna osäkerhet. Under tiden blir antalet hemlösa inte
          färre och deras situation alltmer problemfylld. Människor far
          oerhört illa och då inte minst kvinnorna.
        </p>
        <p xml:id="i-Tyo9mYS7VU41oUGkVVVS3F">
          Med hänvisning till vad som ovan anförts vill jag ställa följande
          frågor:
        </p>
        <p xml:id="i-L65YfCKZNyQR413Vn38MDN">
          1. Vilka åtgärder avser statsrådet att vidta med anledning av
          utredningen om hemlöshet?
        </p>
        <p xml:id="i-UfMxaHDDhc78CkArE7nicb">
          2. Vilka åtgärder avser statsrådet att vidta för att säkerställa
          att de 30 miljoner kronor som anslagits verkligen kommer de hemlösa
          till del?
        </p>
      </div>
    </body>
  </text>
</TEI>
