<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0012">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0012</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>lärarresurser</topic>
        <docDate when="2004-09-16">den 16 september</docDate>
        <status when="2004-09-28" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS1012</external_id>
        <debate>
          <turn when="2004-09-28 13:33:06" duration="358">Thomas Östros (S)</turn>
          <turn when="2004-09-28 13:39:01" duration="251">Torsten Lindström (Kd)</turn>
          <turn when="2004-09-28 13:43:08" duration="260">Thomas Östros (S)</turn>
          <turn when="2004-09-28 13:47:25" duration="221">Torsten Lindström (Kd)</turn>
          <turn when="2004-09-28 13:51:02" duration="253">Thomas Östros (S)</turn>
          <turn when="2004-09-28 13:55:12" duration="130">Torsten Lindström (Kd)</turn>
          <turn when="2004-09-28 13:57:19" duration="155">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:12 av Torsten Lindström (kd) till utbildningsminister
          Thomas Östros om lärarresurser
        </IPQ_title>
      </div>
      <div type="IPQuestionBody">
        <p xml:id="i-NCNfwFABbz3X9YQwCsFj6u">
          I Sverige finns en brist på kvalificerade lärare. Problematiskt
          är både att för få vill bli lärare och att alltför många lärare
          lämnar yrket. För att se till att våra barn och ungdomar får en
          högkvalitativ undervisning i en trygg lärandemiljö fordras en
          rad insatser. Kristdemokraterna vill bland annat höja lärarnas
          status, att lärare ska få vara lärare och genomföra förbättringar
          i den nya lärarutbildningen som introducerades 2001.
        </p>
        <p xml:id="i-YWLJKVm3ntFakKkEvq3h41">
          I rapporten Lärarstudenters val av inriktning visar Högskoleverket
          på en rad brister i den nya lärarutbildningen. Bland annat framgår
          att endast 11 % av de blivande lärarna har utländsk bakgrund.
          Det är en alltför liten andel. I mångfaldens Sverige med människor
          med olika etnisk, kulturell och språklig bakgrund är det givetvis
          av vikt att skolans lärarkår speglar det omgivande samhället.
          Det finns också skäl att anta att det i Sverige finns lärare med
          utländsk bakgrund som har svårigheter att få sin utbildning godkänd
          i Sverige, vilket om detta inte löses kan leda till ett slöseri
          med människor och resurser. Detta visar på behovet av en förändring
          av lärarutbildningen.
        </p>
        <p xml:id="i-2vMasjhu5G6LT8uFyLJd9U">
          I rapporten påvisas att få blivande lärare kan tänka sig att
          undervisa i andra moderna språk än engelska. I en alltmer globaliserad
          och europeiserad omvärld är givetvis kunskaper i språk en nyckel.
          Våra barn och ungdomar måste få möjlighet att utöver engelska
          också lära sig till exempel tyska, franska, spanska och italienska.
          Detta visar på behovet av en förändring av lärarutbildningen.
        </p>
        <p xml:id="i-LRYLtQLkXgzcjvJmTipQcj">
          Vidare konstateras att av de blivande lärare som vill arbeta
          i grundskolans senare år samt gymnasieskolan avser närmare hälften
          att arbeta i samhällsvetenskapliga ämnen. När det däremot gäller
          naturvetenskapliga ämnen kan endast ca 25 % tänka sig att arbeta
          med dem jämfört med regeringens mål om en tredjedel. Tydligen
          har regeringen inte lyckats med sin ambition. Detta visar på behovet
          av en förändring av lärarutbildningen.
        </p>
        <p xml:id="i-V4AiqCj3X3xmfnhSMpSuGb">
          Därtill framgår av rapporten att av de blivande lärarna är det
          brist på män som vill arbeta med barn i de lägre åldrarna. Det
          finns ett tydligt könsmönster där kvinnor främst söker sig till
          yngre barn medan män i första hand vill arbeta med äldre barn
          samt ungdomar. Detta är bekymmersamt eftersom både kvinnor och
          män behövs i förskola, fritidshem, grundskola och gymnasieskola.
          Inte minst bland yngre barn kan det vara viktigt med manliga lärare
          eftersom det för alltför många barn annars blir en brist på sunda
          naturliga manliga förebilder i vardagen. Detta visar på behovet
          av en förändring av lärarutbildningen.
        </p>
        <p xml:id="i-9PUUx8LpqAa7hcYRFfYUPB">
          Rapporten visar därtill att bland de blivande lärarna råder brist
          på dem som vill arbeta i förskola och fritidshem. Enligt Skolverkets
          prognos över behoven av pedagoger i dessa verksamheter behövs
          tre gånger så många jämfört med det antal i Högskoleverkets rapport
          som verkligen avser arbeta där. Detta visar på behovet av en förändring
          av lärarutbildningen.
        </p>
        <p xml:id="i-EguFidAeoykwDTNBGrQrtu">
          Med anledning av dessa uppgifter har jag ställt frågor till utbildningsministern
          varvid statsrådet i sitt svar till riksdagen den 6 september 2004
          bland annat anförde: "Den utvärdering av lärarutbildningen som
          genomförs av Högskoleverket och som 2005 följs av en utvärdering
          av 2001 års reform får visa om det finns anledning till ytterligare
          åtgärder."
        </p>
        <p xml:id="i-HLMZdsc2uSZv6QskuoqhJM">
          Den socialdemokratiska regeringens hållning är alldeles för passiv.
          Det duger inte att vänta. Rimligen bör insatser omgående vidtas
          för att komma till rätta med problemen så att en lärarutbildning
          av hög kvalitet kan upprätthållas.
        </p>
        <p xml:id="i-7tYZsgCBy9AGVYMy5Qjjtt">
          Mot bakgrund av det ovan anförda vill jag fråga utbildningsministern:
        </p>
        <p xml:id="i-EqJmH7wMZY35v3ZnZ4Nmx6">
          1. Vilka åtgärder avser statsrådet att vidta för att öka andelen
          lärare med utländsk bakgrund?
        </p>
        <p xml:id="i-B6fiEwuSVBPxHpMPzmkcPT">
          2. Vilka åtgärder avser statsrådet att vidta för att säkerställa
          antalet lärare i främmande språk?
        </p>
        <p xml:id="i-PjQcj69zxaoXw5mmRzsSdH">
          3. Vilka åtgärder avser statsrådet att vidta för att säkerställa
          ett rimligt antal lärare i naturvetenskapliga ämnen?
        </p>
        <p xml:id="i-9pkqUPEDSWVnM6kfSUWQtC">
          4. Vilka åtgärder avser statsrådet att vidta för att fler män
          ska vilja arbeta med barn i förskola, fritidshem och grundskolans
          lägre år?
        </p>
        <p xml:id="i-Jh6WqfzrBiqdrsdeGLF3hD">
          5. Vilka åtgärder avser statsrådet att vidta för att säkerställa
          antalet pedagoger i förskola och fritidshem?
        </p>
      </div>
    </body>
  </text>
</TEI>
