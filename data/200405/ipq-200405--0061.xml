<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0061">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0061</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>reklamskatt från ideella organisationer</topic>
        <docDate when="2004-10-18">den 18 oktober</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS1061</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:61 av Gunnar Andrén (fp) till finansminister
          Bosse Ringholm om reklamskatt från ideella organisationer
        </IPQ_title>
      </div>
      <div type="IPQuestionBody">
        <p xml:id="i-XiLikoJmbVkgtv8jG43Bbn">
          Av medieuppgifter för en tid sedan framgick att ideella organisationer
          @ exempelvis en fotbollsförening i södra delarna av Stockholm
          @ har drabbats av besvär med inbetalning av reklamskatt som tydligen
          borde ha inbetalats för sponsorsintäkter som föreningen lyckats
          uppbringa.
        </p>
        <p xml:id="i-Y3NpgKt6X6c5xYphjREcdj">
          Enligt min mening är detta en absurd situation.
        </p>
        <p xml:id="i-BWWViPjLY89wpf2kxUHD9n">
          Ur motiven till 1972 års lag om reklamskatt kan inte utläsas
          att reklamintäkter, som inte är kommersiellt motiverade, ska drabbas
          av reklamskatt.
        </p>
        <p xml:id="i-KzYG81953X3ddmtvdRQsRN">
          Tvärtom: Det kan aldrig ha varit lagstiftarens @ riksdagens @
          mening att ideella sponsorsintäkter ska utgöra grund för reklambeskattning.
        </p>
        <p xml:id="i-FFB6QPRKXgb7j5WyUTAqCo">
          Enligt min mening bör ideella organisationer självfallet slippa
          betala reklamskatt för intäkter som har karaktären av bidrag till
          allmännyttig verksamhet.
        </p>
        <p xml:id="i-38S8QSR5edjszLdwPLk55y">
          Den enda radikala lösningen på problemet är självfallet reklamskattens
          avskaffande. Riksdagen har också, efter framställningar från skatteutskottet
          vid sex tillfällen å rad, (1998/99:SkU13, 1999/2000:SkU16, 2000/01:SkU17,
          2001/02:SkU20, 2002/03:SkU11 och 2003/04:SkU1y), för regeringen
          klargjort att reklamskatten bör avskaffas.
        </p>
        <p xml:id="i-CSvDqVVx7VdriCnJinTrVP">
          Av regeringens proposition till riksdagen 2004/05:1, som avser
          kalenderåret 2005, framgår emellertid att regeringen funnit att
          det inte är möjligt att efterkomma skatteutskottets enhälliga
          begäran om avskaffande av reklamskatten.
        </p>
        <p xml:id="i-NvWoLruQYW6Qab5fquui4M">
          Det framgår emellertid inte hur regeringen ser på reklamskatt
          som nu tycks ska betalas av ideella organisationer.
        </p>
        <p xml:id="i-PUftZuFfpRR3yLb6fRKgnH">
          Här behövs ett klargörande från landets finansminister till ledning
          för både de föreningar som nu ska kämpa med reklamskattebestämmelser
          mitt i all sin ideella verksamhet och de företag som på olika
          sätt önskar stödja ungdomsidrott, ungdomskultur och annan angelägen
          verksamhet på ideell grund.
        </p>
        <p xml:id="i-RQXKH3J3PWJcTRP8SM4Ak">
          Mot ovanstående bakgrund önskar jag fråga chefen för Finansdepartementet:
        </p>
        <p xml:id="i-DVN7jNPxKwr4LUxQDVb99X">
          Vilka åtgärder avser finansministern att vidta för att förhindra
          att ideella organisationer hamnar i beråd om den är reklamskatteskyldig
          eller ej till följd av att den lyckats erhålla sponsorsintäkter
          till sin verksamhet?
        </p>
        <p xml:id="i-dDbmqKsSeSGrhnJBvsihN">
          Vilka åtgärder avser finansministern att vidta för att ideella
          organisationer av typ idrottsföreningar och kulturorganisationer
          slipper från besväret att redovisa reklamskatt för stöd som uppenbart
          inte är utgivet på kommersiell grund?
        </p>
      </div>
    </body>
  </text>
</TEI>
