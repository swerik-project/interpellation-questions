<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0109">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0109</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>stöd till kvinnors organisering</topic>
        <docDate when="2004-11-01">den 1 november</docDate>
        <status when="unknown" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10109</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:109 av Annika Qarlsson (c) till statsrådet
          Jens Orback om stöd till kvinnors organisering
        </IPQ_title>
      </div>
      <div type="IPQuestionBody">
        <p xml:id="i-LxoEiWP3ihTxifWinqugnG">
          I betänkandet SOU 2004:59 Utredningen statligt stöd för kvinnors
          organisering förslås en rad åtgärder för att stärka kvinnors organisering.
          Utredningen belyser det faktum att av ca 7,2 miljarder som delas
          ut årligen i stöd till föreningar och organisationer så är det
          endast 3,4 miljoner som går till kvinnoorganisationer. Det finns
          ingen saklig motivering varför detta stöd är så lågt i relation
          till övriga. Dagens system för stödet till kvinnors organisering
          innebär inbördes kannibalism, ju fler organisationer som får stöd,
          desto mindre pengar till dem som redan tagit sig in i systemet.
          Därför är det mycket positivt och välkommet att det lagts ett
          förslag som grund för kommande arbete från utredaren Lena Josefsson.
        </p>
        <p xml:id="i-7QJHBUhMA2DyaPUn3nKvRy">
          Av betänkandet kan man läsa att utredaren föreslår en ny myndighet
          som ska inrättas och som då ska handha det nya statsbidraget.
          En bättre lösning vore att låta kvinnoorganisationerna själva
          få ett ansvar för att fördela resurserna, i en paraplyorganisation
          eller ett samarbetsråd. Det skulle stärka organisationerna och
          det skulle bli ett bra forum för kvinnoorganisationerna för att
          bli en starkare pådrivande kraft i jämställdhetsarbetet i Sverige.
        </p>
        <p xml:id="i-7NJGNALBkFJNc3qk77MgxW">
          Att de politiska kvinnoförbunden ska inlemmas i partistödet kan
          ha en fördel genom att vi inte behöver stora utredningar och modiga
          ministrar för att stödet emellanåt ska höjas. Men det får också
          till följd att kvinnoförbunden förminskas till att enbart vara
          en del av det partipolitiska arbetet och valorganisation. De skulle
          då vara beroende av hur många ledamöter som partiet är representerat
          av, även om det bara är män. Det måste vara ett krav att stödet
          på något sätt speglar hur respektive parti arbetar med jämställdhetsfrågor.
          För att nå ett jämställt förhållande mellan kvinnor och män räcker
          det inte med politiska förslag enbart. Det krävs politiska förslag
          kombinerat med attitydpåverkande arbete till exempel genom opinion,
          folkbildning och dialog. Där har de politiska kvinnoorganisationerna
          en mycket viktig uppgift och ska därför inte bara räknas som en
          del av partiarbetet.
        </p>
        <p xml:id="i-CVoJhUS7pmkxhn5bASMEHu">
          Men en utredning blir inte ens en tummetott om inte ansvarigt
          statsråd jobbar fram ett skarpt förslag som lämnas till Sveriges
          riksdag - för att sedan kunna bli verklighet för de ideellt organiserade
          kvinnorna runtom i landet som gör ett viktigt jobb för demokratin
          och för arbetet för jämställdhet i Sverige. Därför frågar jag
          :
        </p>
        <p xml:id="i-8yyj3bxcyb6RHbwxyP9UU8">
          1. Hur avser statsrådet att arbeta vidare med detta betänkande
          och de remissyttranden som kommit in?
        </p>
        <p xml:id="i-4oZHSeCNJ1eXfBLhDjrWRS">
          2. När avser statsrådet att komma med förslag till riksdagen?
        </p>
        <p xml:id="i-81qoyLnSzfJ3nDzQUNCnbF">
          3. Hur ser statsrådet på förslaget att inrätta en ny myndighet
          @ jämställdhetsmyndighet?
        </p>
        <p xml:id="i-3LZBEfRTGLYUrjZgctGTV5">
          4. Hur ser statsrådet på uppdelningen i utredningens förslag
          mellan de politiska kvinnoförbunden och övriga kvinnoorganisationer?
        </p>
      </div>
    </body>
  </text>
</TEI>
