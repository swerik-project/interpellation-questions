<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0226">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0226</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>förstärkning av primärvården</topic>
        <docDate when="2004-11-30">den 30 november</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10226</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:226 av Erik Ullenhag (fp) till statsrådet
          Ylva Johansson om förstärkning av primärvården
        </IPQ_title>
      </div>
      <div type="IPQuestionBody">
        <p xml:id="i-V5oaFhy5zc7wVvD2cc7rhC">
          Hösten 2002 utlovade den dåvarande socialministern Lars Engqvist
          tio reformer för den svenska sjukvården. En granskning som Dagens
          Medicin (39/2004) genomfört visar att endast två av dessa löften
          genomförts när Lars Engqvist fick avgå eftersom statsminister
          Göran Persson ville "toppa laget". Ett av de löften som inte genomförts
          är att regeringen lovat att förstärka primärvården.
        </p>
        <p xml:id="i-P7HhaoJPCFfb2puDEyXTNx">
          För att lyckas förstärka primärvården är det alldeles uppenbart
          att Sverige behöver fler allmän- och husläkare. Men av Socialstyrelsens
          rapport 2004 om den nationella handlingsplanen för hälso- och
          sjukvården framgår:
        </p>
        <p xml:id="i-MunxV7TmcR5bWwra76UnS5">
          "En mer bekymmersam utveckling kan ses bl.a. när det gäller läkartätheten
          i primärvården, möjligheten för medborgarna att välja sin fasta
          läkarkontakt, utvecklingen av mångfalden av vårdgivare och för
          äldre med psykisk ohälsa."
        </p>
        <p xml:id="i-FxPxRTs4pzp3bdE2qVCmWV">
          Trots att alla verkar vara överens om att primärvården behöver
          stärkas finns det i dag färre allmän- och husläkare än för tio
          år sedan. År 1994 fanns det, omräknat till heltider, 4 191 allmänläkare
          (källa SOU 2001:49) medan det i år finns 3 451 (källa: Familjemedicinska
          institutet). Landstingsförbundet är mer optimistiskt och uppskattar
          antalet heltider till 4 000.
        </p>
        <p xml:id="i-ABU1ojFANWhDryqAToywyv">
          Regeringen har således inte uppfyllt Lars Engqvists löfte om
          att förstärka primärvården. Vilka siffror som än är de rätta är
          en slutsats enkel att dra @ det finns alldeles för få allmänläkare
          i Sverige för att möta patienternas behov och rätt att välja en
          egen husläkare. Det behövs kraftfulla åtgärder för att riksdagens
          mål om en läkartäthet på 1/1 500 invånare år 2008 ska kunna uppfyllas.
        </p>
        <p xml:id="i-4ZjChyngNprdPpSDfqFXJi">
          Det behövs ett nationellt husläkarsystem. Ett sådant kan med
          fördel prövas enligt familje- och husläkarmodellen Protos. Styrkan
          med denna modell är att den har en bred uppslutning bland läkarnas
          organisationer. Det ökar förutsättningarna för att ett försök
          kan gå smidigt och med stort engagemang. I primärvården finns
          andra omistliga yrkesgrupper: distriktssköterskor, sjukgymnaster,
          arbetsterapeuter och kuratorer. Deras uppdrag beskrivs inte i
          Protos utan bör anpassas efter lokala förutsättningar och tradition.Med
          hänvisning till ovanstående vill jag fråga vård- och äldreomsorgsminister
          Ylva Johansson:
        </p>
        <p xml:id="i-FVj5RLVugm1fi5xCnvPhjo">
          1. Vilka åtgärder avser statsrådet att vidta för att uppfylla
          sin företrädares löfte om att förstärka primärvården?
        </p>
        <p xml:id="i-2AavoMB3Z4ExrZQ6ChJr1P">
          2. Avser statsrådet att ta initiativ till att en modell för ett
          nationellt husläkarsystem snarast prövas i minst ett landsting
          eller en region?
        </p>
      </div>
    </body>
  </text>
</TEI>
