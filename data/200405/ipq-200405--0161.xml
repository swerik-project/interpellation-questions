<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0161">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0161</head>
        <author who="i-D6pTBvn9TaGwrvt4eGjtdS">Kenneth Lantz</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>de sämst ställda pensionärernas situation</topic>
        <docDate when="2004-11-18">den 18 november</docDate>
        <status when="2004-12-14" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10161</external_id>
        <debate>
          <turn when="2004-12-14 15:02:34" duration="189">Berit Andnor (S)</turn>
          <turn when="2004-12-14 15:05:40" duration="139">Kenneth Lantz (Kd)</turn>
          <turn when="2004-12-14 15:07:45" duration="163">Berit Andnor (S)</turn>
          <turn when="2004-12-14 15:10:15" duration="120">Kenneth Lantz (Kd)</turn>
          <turn when="2004-12-14 15:12:03" duration="119">Berit Andnor (S)</turn>
          <turn when="2004-12-14 15:13:59" duration="39">Kenneth Lantz (Kd)</turn>
          <turn when="2004-12-14 15:14:23" duration="33">Berit Andnor (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:161 av Kenneth Lantz (kd) till socialminister
          Berit Andnor om de sämst ställda pensionärernas situation
        </IPQ_title>
      </div>
      <div type="IPQuestionBody">
        <p xml:id="i-FsyWNEacnWZDpQTf1XYNrP">
          Att bygga ett samhälle där alla kan åldras i trygghet och värdighet
          är ett av välfärdspolitikens angelägnaste mål. Ett välfärdssamhälle
          kan i hög grad bedömas utifrån kriterier som respekt, tillvaratagande
          och omsorg om den äldre generationen.
        </p>
        <p xml:id="i-M1AfeVHDeMK5dY56WP8Tgd">
          Över 1,5 miljoner människor är i dag 65 år eller äldre. Det motsvarar
          ca 17 % av hela Sveriges befolkning. Att kunna åldras med bibehållen
          värdighet måste garanteras varje människa, men alltför många äldre
          har i dag en bristande tilltro till samhällets förmåga att garantera
          trygghet och oberoende och känner oro inför de sista åren av livet.
          Ingen ska på sin ålders höst behöva oroa sig för sin försörjning.
          Många förväntar sig att statens åtagande inför kommande pensionering
          ska vara tillräckligt. Andra har tecknat privata pensions-, kapital-
          och sjukförsäkringar i övertygelsen att statens ekonomiska åtaganden
          inte räcker för den standard de vill ha.
        </p>
        <p xml:id="i-VGGUY3DPKpHguqLNWtZtm1">
          Regeringens okänsliga budgetsanering under 1990-talet har drabbat
          samtliga pensionärer hårt, bland annat genom nedskärningar och
          brister inom äldrevården samt de växande vårdköerna. Under 2002
          hade pensionärer mellan 75 år och uppåt den lägsta ekonomiska
          standarden jämfört med samtliga åldersgrupper. Pensionärer mellan
          65 och 74 år hade samtidigt en lägre ekonomisk standard än gruppen
          0@17 år respektive 18@24 år! Gruppen pensionärer som var relativt
          fattig ökade mellan 1995 och 2002. Antalet fattiga pensionärer
          över 75 år ökade med ca 9 % över samma tidsperiod. I den ekonomiska
          vårpropositionen för 2004 beskrivs det på följande sätt "Ålderspensionärernas
          relativa ekonomiska standard förbättrades påtagligt fram till
          1996, därefter återgick deras relativa position successivt till
          1991 års nivå."
        </p>
        <p xml:id="i-CSSdUo4rEcipowSm25srnk">
          I och med att den nya pensionsreformen, som Kristdemokraterna
          står bakom, trätt i kraft har situationen för pensionärerna förbättrats.
          Pensionsreformen leder till att pensionssystemet blir stabilt
          och att pensionerna säkras. Därutöver har riksdagen godtagit att
          ett äldreförsörjningsstöd införs för att i största möjligaste
          mån minska behovet av långvarigt socialbidragsberoende bland äldre.
          Dessa två reformer har varit viktiga för en positiv utveckling
          av de äldres ekonomiska standard.
        </p>
        <p xml:id="i-8fzoorojTruERcVo1W3j8R">
          Trots dessa förändringar lever en stor andel av Sveriges pensionärer
          i dag fortfarande under mycket knappa förhållanden. Många vittnar
          om den sorg och bedrövelse som de känner när de inte har råd med
          en julklapp till sina barnbarn. Bland de pensionärer som har det
          ekonomiskt svårast återfinns en stor andel kvinnor. För att trygga
          den ekonomiska situationen för de äldre behöver således flera
          förändringar genomföras.
        </p>
        <p xml:id="i-Y5aGvr5fDnvMe9hsK94ePc">
          Vilka åtgärder avser statsrådet att vidta för att förbättra situationen
          för de sämst ställda pensionärerna?
        </p>
        <p xml:id="i-9r4ku6Z6XKSS2nroxCjTS2">
          Vilka åtgärder avser statsrådet att vidta för att förbättra situationen
          för de kvinnliga pensionärer som har det sämst ställt?
        </p>
      </div>
    </body>
  </text>
</TEI>
