<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0583">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0583</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>den baskiska frågan</topic>
        <docDate when="2005-05-12">den 12 maj</docDate>
        <status when="2005-05-30" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10583</external_id>
        <debate>
          <turn when="2005-05-30 10:30:25" duration="147">Laila Freivalds (S)</turn>
          <turn when="2005-05-30 10:32:48" duration="223">Alice Åström (V)</turn>
          <turn when="2005-05-30 10:36:27" duration="110">Laila Freivalds (S)</turn>
          <turn when="2005-05-30 10:38:12" duration="150">Alice Åström (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:583 av Alice Åström (v) till utrikesminister
          Laila Freivalds om den baskiska frågan
        </IPQ_title>
      </div>
      <div type="IPQuestionBody">
        <p xml:id="i-KFoaFJbuEB5md2TR4A1Jdf">
          Baskien är ett område i norra Spanien som också sträcker sig
          in i Frankrike. Större delen av Baskien ligger dock i Spanien.
          I Frankrike lever endast 250 000 basker. Det är ett industriellt
          utvecklat område. Den baskiska befolkningen talar baskiska @ ett
          språk som inte har något släktskap med spanska. Baskien bär en
          mycket stark kulturell särprägel och har under flera hundra år
          utgjort ett svårlöst och hittills ännu olöst problem för den spanska
          centralmakten.
        </p>
        <p xml:id="i-8Mkxiet3EDZBBw6YZQmLiA">
          Motsättningarna mellan den baskiska befolkningen och centralmakten
          har tidvis varit mycket djupa och periodvis tagit sig väpnade
          uttryck. Dessa motsättningar finns fortfarande kvar. Anledningen
          till att de fortfarande lever kvar är att någon godtagbar lösning
          på konflikten inte åstadkommits. De väpnade uttrycken för missnöjet
          med centralmakten har medfört att den spanska regeringen terroriststämplat
          Eta. Samtidigt har centralmakten försökt att kasta skulden för
          terrordåden i Madrid på Eta. Beskyllningarna visade sig dock ogrundade
          och falska.
        </p>
        <p xml:id="i-KFnkvb11ozHzYykGHSHvWU">
          Varken Etas våldsaktioner eller centralmaktens repression har
          bidragit till någon lösning av relationen mellan den baskiska
          befolkningen och den spanska centralmakten. Självklart måste det
          göras ett klart avståndstagande både från Etas våldsaktioner och
          centralmaktens repressiva åtgärder.
        </p>
        <p xml:id="i-8rmV3yi61ooRFCiyDftAV4">
          Från baskisk sida har olika förslag till lösningar presenterats,
          men centralmakten har uppvisat ringa flexibilitet när det gällt
          att komma till rätta med situationen i Baskien. Etas våld har
          också försvårat läget och sannolikt också medverkat till centralmaktens
          låsta position.
        </p>
        <p xml:id="i-5Y8sBJvaoxdcEoB4doxogy">
          Centralmakten har även förbjudit det socialistiska partiet Batasuna,
          som i det senaste valet fick 15 % av rösterna. Till följd av den
          spanska centralmaktens beslut har det uppstått en bisarr situation,
          där det i Spanien förbjudna Batasuna fram till det senaste valet
          till EU-parlamentet hade en ledamot i EU-parlamentet. Man har
          förbjudit flera tidningar att komma ut. 700 basker sitter fängslade
          för politiska brott och har behandlats mycket illa av spanska
          polisen. Flera baskiska politiska fångar har torterats.
        </p>
        <p xml:id="i-XrSqRCPv2ErMbfVHvxYPT3">
          Händelseutvecklingen tyder på att den autonomi som Baskien hittills
          fått är otillfredsställande i olika avseenden. I dag föreligger
          emellertid förslag bland annat från Batasuna till en demokratisk
          lösning av den baskiska frågan, som innebär att Baskien av den
          spanska centralmakten ska tillerkännas självbestämmanderätt.
        </p>
        <p xml:id="i-UESJTfG1BikEk3mAnMGUi8">
          Efter ett sådant erkännande kan förhandlingar ske om hur denna
          självbestämmanderätt praktiskt ska förverkligas. Batasuna förklarar
          att självbestämmande inte innebär detsamma som oberoende. I så
          fall skulle förhandlingar om självbestämmandets praktiska utformning
          knappast vara nödvändiga. Efter förhandlingarnas avslutande ska
          förhandlingsresultatet föreläggas den baskiska befolkningen i
          en folkomröstning.
        </p>
        <p xml:id="i-M1ZcxSDEJjj3G7PE7SWGun">
          Det är viktigt för den baskiska befolkningens skull, för Spaniens
          skull och Europas skull att den baskiska frågan löses på ett fredligt
          och demokratiskt sätt. Oförsonlighet, i form av väpnad kamp från
          baskiska gruppers sida eller omedgörlighet från centralmaktens
          sida i form av inskränkningar i den baskiska befolkningens demokratiska
          fri- och rättigheter, fängelsestraff på grumliga grunder med mera,
          kommer inte att innebära någon väg ut ur konflikten.
        </p>
        <p xml:id="i-S2skwpnJVbUsZ2fDVyLLFM">
          Jag vill fråga utrikesministern:
        </p>
      </div>
    </body>
  </text>
</TEI>
