<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0555">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0555</head>
        <author who="i-RDeqY3mXLBtUS9bixjvHS">Lars Tysklind</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>fastighetsbeskattningen</topic>
        <docDate when="2005-04-25">den 25 april</docDate>
        <status when="2005-05-24" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10555</external_id>
        <debate>
          <turn when="2005-05-24 15:31:53" duration="136">Pär Nuder (S)</turn>
          <turn when="2005-05-24 15:34:05" duration="275">Lars Tysklind (Fp)</turn>
          <turn when="2005-05-24 15:38:35" duration="196">Lennart Hedquist (M)</turn>
          <turn when="2005-05-24 15:41:47" duration="228">Nina Lundström (Fp)</turn>
          <turn when="2005-05-24 15:45:31" duration="104">Pär Nuder (S)</turn>
          <turn when="2005-05-24 15:47:12" duration="248">Lars Tysklind (Fp)</turn>
          <turn when="2005-05-24 15:51:16" duration="122">Lennart Hedquist (M)</turn>
          <turn when="2005-05-24 15:53:15" duration="112">Nina Lundström (Fp)</turn>
          <turn when="2005-05-24 15:55:03" duration="65">Pär Nuder (S)</turn>
          <turn when="2005-05-24 15:56:04" duration="445">Lars Tysklind (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:555 av Lars Tysklind (fp) till finansminister
          Pär Nuder om fastighetsbeskattningen
        </IPQ_title>
      </div>
      <div type="IPQuestionBody">
        <p xml:id="i-AoMw16qVYjVosX5VWqgFn9">
          I vissa delar av landet leder prisökningarna på fastigheter och
          därmed höjda taxeringsvärden till en helt orimlig fastighetsbeskattning.
          Problemet finns både i expansiva storstadsområden och i attraktiva
          kustområden, så det är både en storstads- och glesbygdsfråga.
          Inte minst de undantagsregler som successivt införts i nuvarande
          system för fastighetsbeskattning visar att regelverket inte ens
          på kort sikt är hållbart. Frågan har nu alltmer aktualiserats
          på grund av att nästa år är det dags för en ny fastighetstaxering.
        </p>
        <p xml:id="i-7sT621CV7Z9aW15K8S2uPp">
          Värdestegring på fastigheter kan vara positivt och taxeringen
          i sig är heller inget problem. Problemet är den kraftiga skattehöjning
          som per automatik drabbar många människor i attraktiva områden.
          I Bohuslän finns kommuner där värdestegringen på fastigheter beräknas
          bli ända upp till 59 % och siffror på 40@50 % är det vanliga.
          Det kan inte vara rimligt att man inom vissa områden har en ständig
          diskussion kring fastighetsskatten och känner oro för om man kan
          behålla sin fastighet eller inte. Problemet blir än mer påtagligt
          genom att förmögenhetsskatt också blir en pålaga genom de stigande
          taxeringsvärdena.
        </p>
        <p xml:id="i-5QikfviiMuxGiVqMv6agNo">
          En annan mycket stor brist i dagens system är också att miljöförbättrande
          investeringar i en fastighet, som ur samhällets synpunkt är angelägna,
          leder till höjt fastighetsvärde och därmed höjd skatt. Detta ger
          dubbla signaler som naturligtvis inte är bra.
        </p>
        <p xml:id="i-HU6aRdn6hdcPUTdDDLQjpc">
          Jag anser att dagens system för fastighetsskatt har överlevt
          sig självt. Med en skatt som inte tas ut efter bärkraft och upplevs
          som orimlig och orättvis äventyras människors respekt för skattesystemet
          som helhet. För att fastighetsbeskattningen ska bli rättvis och
          rimlig måste en förändring inledas omedelbart. Åtgärder behöver
          vidtas både på kort och på lång sikt.
        </p>
        <p xml:id="i-9dZx8JcNZ4vHdVerGwL6FU">
          Är finansministern beredd att sänka procentsatsen när skattebasen
          ökar genom att taxeringsvärdena ökar nästa år?
        </p>
        <p xml:id="i-2xkzQYFL7ipZR8r4dNnxnm">
          Är finansministern beredd att ta upp en diskussion över blockgränserna
          för att finna en långsiktig hållbar lösning som är mer förankrad
          bland allmänheten?
        </p>
        <p xml:id="i-Pa8FXEXj1h2DvNPegtJK1y">
          Är finansministern beredd att vidta åtgärder för att motverka
          att kombinationen fastighetsskatt och förmögenhetsskatt ger än
          mer orimliga konsekvenser?
        </p>
      </div>
    </body>
  </text>
</TEI>
