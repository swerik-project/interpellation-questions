<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0605">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0605</head>
        <author who="i-JJGD2ECwHv6xGCZyyrtKmA">Carl-Axel Roslund</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>kostnaderna för polisbevakning</topic>
        <docDate when="2005-05-19">den 19 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10605</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:605 av Carl-Axel Roslund (m) till justitieminister
          Thomas Bodström om kostnaderna för polisbevakning
        </IPQ_title>
      </div>
      <div type="IPQuestionBody">
        <p xml:id="i-QdZzTa3sZ9Y34wiNfPNd2o">
          Evenemang som kan misstänkas leda till bråk eller störning av
          den allmänna ordningen behäftas ofta med polisbevakning. Fotbollsmatcher,
          demonstrationer, popgalor, mc-träffar, karnevaler etcetera är
          exempel på evenemang där polisen ofta gör bedömningen att bevakning
          i form av polisinsats behövs.
        </p>
        <p xml:id="i-9XEVYCXEkZnrQnn6UCuoas">
          Det går knappast att ifrågasätta polisens bedömning av behovet
          men obegripligt är deras bedömning av när kostnaderna ska debiteras
          arrangörerna eller inte. I medierna uttalade sig ett polisbefäl
          och hävdade att ideella föreningar inte behöver betala kostnaderna
          medan övriga är skyldiga att göra så @ men kunde, på frågan varför
          fotbollsklubbar som är aktiebolag slipper betala för bevakningen
          i samband med fotbollsmatcher, inte svara.
        </p>
        <p xml:id="i-7gHzPdyi8t2y5c19CYs2TF">
          Systemet synes oklart och orättvist. Den som arrangerar demonstrationer
          som på goda grunder kan antas urarta @ likt den i Göteborg @ slipper
          betala. En derbymatch i fotboll @ som erfarenhetsmässigt alltid
          leder till bråk @ slipper också betala, trots att fotbollsklubbarna
          varje år hanterar summor i storleksklassen hundratals miljoner.
          Men en mc-träff för motorcykelintresserade i Mellansverige kommer
          att debiteras 1,7 miljoner för bevakning utförd av 300 (!) poliser.
          Samtidigt som samma typ av mc-träff i Västervik helt slipper kostnader.
        </p>
        <p xml:id="i-54yqbJpw5rqgRAj1jwydkG">
          Ett dylikt system @ byggt på så lösa och godtyckliga grunder
          @ kan inte vara förenligt med vårt svenska system, att alla ska
          behandlas lika. Klara riktlinjer behövs för när bevakning ska
          debiteras respektive inte och till vem, men enligt min mening
          är skydd av allmän ordning en samhällsuppgift som ska bekostas
          av samhället.
        </p>
        <p xml:id="i-4YfU6BFvPAQAXoVjz8f7ge">
          Med anledning av ovanstående vill jag ställa följande frågor
          till justitieministern:
        </p>
        <p xml:id="i-Vq2JynEUZWuzzQrVtEgQKK">
          1. Vilka åtgärder avser statsrådet att vidta för att klargöra
          regeringens syn på om det nuvarande godtyckliga systemet är acceptabelt
          och förenligt med en rättsstat?
        </p>
        <p xml:id="i-C3DfziA1xv1o3KHLAhygV5">
          2. Vilka åtgärder avser statsrådet att vidta för att klargöra
          regeringens syn på i vilka fall som det ska vara samhällets och
          därmed skattebetalarnas skyldighet att upprätthålla ordningen
          och när det är den enskilde arrangörens?
        </p>
        <p xml:id="i-9q1hBTV4ceT5WBRFwTwMSm">
          3. Vilka åtgärder avser statsrådet att vidta för att bringa reda
          i oklarheterna på detta område och presentera regler så att det
          blir tydligare än i dag när arrangörer själva ska stå för bevakningskostnader
          och när det ska finansieras med offentliga medel?
        </p>
        <p xml:id="i-PNR8AFLnEmJd2qUvp9VCWW">
          4. Vilka åtgärder avser statsrådet att vidta för att redogöra
          för regeringens inställning till den grundläggande frågan om upprätthållandet
          av trygghet, säkerhet, lag och ordning är en av samhällets grunduppgifter?
        </p>
      </div>
    </body>
  </text>
</TEI>
