<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0183">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0183</head>
        <author who="i-GQzX6vWx4U9VMh4ci9D9yF">Margareta Israelsson</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>insatser mot sniffning av butangas</topic>
        <docDate when="2004-11-19">den 19 november</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10183</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:183 av Margareta Israelsson (s) till statsrådet
          Morgan Johansson om insatser mot sniffning av butangas
        </IPQ_title>
      </div>
      <div type="IPQuestionBody">
        <p xml:id="i-FzBfPUU69J9VfQj5WAVqtS"></p>
        <p xml:id="i-CjK8mp3iUbzc12kSWX5t3m">
          Sniffning är ett problem som med jämna mellanrum dyker upp bland
          främst yngre tonåringar. När denna form av berusning blev känd
          i Sverige under 1950-talet användes främst förtunningsmedel eller
          andra lättflyktiga kolväten. Nya metoder och sniffningsmedel kommer
          dock successivt och sprids fort mellan ungdomar. En mycket allvarlig
          form av sniffning som blivit allt vanligare sker med butangas,
          som bland annat finns i cigarettändare och i påfyllningsflaskor.
        </p>
        <p xml:id="i-NQKR2M11xwiHyDTeEQAsU1">
          Sniffning av butangas kan innebära omedelbar livsfara. Ruset
          är kortvarigt och påminner om det man får av alkohol. Redan vid
          första sniffningstillfället kan dock skador uppkomma. Faran ligger
          i att gasen har direkt giftpåverkan på hjärtat som kan börja slå
          oregelbundet. Följden kan bli medvetslöshet, hjärtstillestånd
          eller hjärnskador. Gasen luktar inte och det rus som uppstår varar
          10@30 minuter. Det är näst intill omöjligt att upptäcka att en
          ungdom missbrukar om han eller hon inte tas på bar gärning.
        </p>
        <p xml:id="i-Rz4KioCR2diT7Gg9GxmHeJ">
          Bara under det senaste året har medierna rapporterat om flera
          dödsfall och svåra skador på ungdomar som sniffat butangas. En
          14-årig flicka från Stockholm avled i juni 2004 efter att ha sniffat
          butangas med några jämnåriga kompisar. Så sent som i september
          tog butangasen livet av en 17-årig flicka i Eksjö. Unga människor
          dör i jakten på ett kort rus och missbruket är spritt över hela
          landet.
        </p>
        <p xml:id="i-2yYuG6xyCwAgZLmGXsDLcz">
          Någon åldersgräns för inköp av butangas finns inte och cigarettändare
          exponeras mycket ofta på framträdande plats i affärer, i kiosker
          och på bensinstationer. Flyktiga lösningsmedel ska dock förvaras
          så att dess användning i berusningssyfte hindras eller motverkas.
          Ett antal handlare använder på eget initiativ en åldersgräns vid
          försäljning av dessa varor.
        </p>
        <p xml:id="i-TYfBvBcQxPX9iDBmk2hYr8">
          Dagens lagstiftning och förekommande droginformation är uppenbarligen
          inte tillräckliga. Jakten på nya, snabba, billiga men livsfarliga
          droger fortsätter bland de yngre tonåringarna. Nya insatser krävs
          för att minska sniffningen och rädda liv.
        </p>
        <p xml:id="i-5Lt3vWjVQqeVKYihX7bDwq">
          Mot bakgrund av detta vill jag fråga vilka åtgärder statsrådet
          är beredd att vidta för att sprida information om riskerna med
          sniffning samt minska tillgängligheten av lättflyktiga lösningsmedel
          och främst butangas i handeln.
        </p>
      </div>
    </body>
  </text>
</TEI>
