<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0504">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0504</head>
        <author who="i-6NzqsXjPzSi4BTz8BKo1Rg">Christer Winbäck</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>möjligheter till rättsprocess för mobbade</topic>
        <docDate when="2005-03-30">den 30 mars</docDate>
        <status when="unknown" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10504</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:504 av Christer Winbäck (fp) till justitieminister
          Thomas Bodström om möjligheter till rättsprocess för mobbade
        </IPQ_title>
      </div>
      <div type="IPQuestionBody">
        <p xml:id="i-3h4saa7MLHajpzVtLJ7QHo">
          Den som utsatts för mobbning under sin skolgång har i huvudsak
          två sätt att få upprättelse. Dels kan man få sina plågoandar dömda
          för de brott de begått. Dels kan man, om skolan inte agerat tillräckligt,
          stämma skolan och genom en civilrättslig process få skadestånd.
        </p>
        <p xml:id="i-14kBz9jiZ1arYEu2FAMpmZ">
          I Sverige utdöms enligt praxis skadestånd som i en internationell
          jämförelse ligger på en låg nivå. De miljonbelopp vi känner till
          från USA existerar inte här. Tanken med detta är att man inte
          ska frestas att driva rättsprocesser av ekonomiskt vinstintresse.
          Den ekonomiska vinsten som finns att hämta i att vinna en rättsprocess
          är alltså mycket begränsad.
        </p>
        <p xml:id="i-61ecXRRhpTG7m7BEQfwxti">
          Om vi betraktar den motsatta sidan är dock bilden en annan. Den
          som förlorar en rättsprocess får stå för rättegångskostnaderna.
          Även i fullt normala mål kan dessa uppgå till ett antal hundra
          tusen kronor. För de flesta människor skulle detta innebära en
          ekonomisk katastrof. Det finns alltså mycket att förlora på att
          driva en rättslig process.
        </p>
        <p xml:id="i-dKTjXYvw3YtXUiwcXKEoP">
          För den enskilda människan som känner sig sviken av samhället
          är detta naturligtvis ett avskräckande scenario @ lite att vinna,
          mycket att förlora. Bevisbördan ligger på offret @ det är den
          mobbade som måste bevisa att skolan inte skött sina åtaganden.
          Om inte drabbas han eller hon av ekonomisk ruin. Rädslan att förlora
          blir många gånger starkare än möjligheten att vinna.
        </p>
        <p xml:id="i-DSaimkZb8BudowkNxn4fpW">
          I Sverige är de allra flesta skolor fortfarande kommunala. Även
          för en kommun är naturligtvis en extra utgift på några hundra
          tusen kronor ovälkommen, men inte på långa vägar lika katastrofal
          som för en privatperson. Kommunernas stora ekonomiska resurser
          understryker den svåra position en privatperson befinner sig i
          när han eller hon ser sig tvingad att stämma kommunen. För barn
          och ungdomar är detta dessutom ännu svårare än för vuxna.
        </p>
        <p xml:id="i-FgZeiec3jyyAoAfNpoqVzU">
          För mig som socialliberal är det självklart att våra lagar och
          regler ska vara så konstruerade att de skyddar den enskilda människan
          från övergrepp, särskilt när hon befinner sig i en utsatt position.
          Ett barn eller en ung människa som utsatts för mobbning är ett
          bra exempel på detta. Det handlar inte bara om teoretiska rättigheter,
          utan också om praktiska möjligheter att på ett rättvist sätt få
          sin sak prövad av domstol gentemot en betydligt starkare och mäktigare
          motpart.
        </p>
        <p xml:id="i-4uipmvgafsk6n4fGCCPfkv">
          Folkpartiet vill stärka den enskilda människans ställning i rättssystemet.
          Bland annat vill vi återställa nivåerna i rättshjälpen. Detta
          skulle innebära större möjligheter för ekonomiskt svaga grupper
          att hävda sina intressen i rättsprocesser.
        </p>
        <p xml:id="i-FU8WG8JrUmkMvYGYQa37wE">
          Vilka åtgärder avser justitieministern att vidta för att underlätta
          för dem som mobbats i skolan att driva sin sak inför domstol,
          särskilt med avseende på de ekonomiska riskerna vid nederlag i
          målet?
        </p>
        <p xml:id="i-VXN8MVgSwaZ84NtX2oZJ93"></p>
      </div>
    </body>
  </text>
</TEI>
