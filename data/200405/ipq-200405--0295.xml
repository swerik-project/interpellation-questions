<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0295">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0295</head>
        <author who="i-AZLUb1tb1XBKEbcvPVdCkZ">Helene Petersson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>tung trafik i vinterväglag</topic>
        <docDate when="2004-12-28">den 28 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10295</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:295 av Helene Petersson (s) till statsrådet
          Ulrica Messing om tung trafik i vinterväglag
        </IPQ_title>
      </div>
      <div type="IPQuestionBody">
        <p xml:id="i-5b5Aw8onVg4DSk1ih22741">
          Regeringen har ett ambitiöst program för att öka trafiksäkerheten.
          Etappmålet är att antalet personer som dödas till följd av trafikolyckor
          ska ha minskat med 50 % till år 2007 jämfört med 1996 års nivå.
          Nollvisionen ligger fast.
        </p>
        <p xml:id="i-PMRDJ4eiYw2efgdzoeQjrw">
          Det behövs en rad åtgärder för att klara de ambitiösa målen.
          Säkrare vägar och fordon, information och utbildning av trafikanterna,
          krafttag mot användning av alkohol i samband med bilkörning är
          exempel på angelägna åtgärder.
        </p>
        <p xml:id="i-26CeXhvsE2kQZUPXnbeuBu">
          Jag ska här peka på ytterligare ett viktigt område. Jag har i
          en skriftlig fråga till infrastrukturministern pekat på behovet
          av att öka säkerheten vid vinterväglag när det gäller den tunga
          trafiken. Jag tog som exempel det kaos som uppstod i Jönköpingstrakten
          i slutet av november när det blev snöoväder. Det blev totalstopp
          under flera timmar på grund av att tung trafik inte kunde ta sig
          upp för backarna runt stan.
        </p>
        <p xml:id="i-Uy8ULb3WCKSZcU32v1GS5w">
          Jag anser att det är dags att överväga om Sverige i likhet med
          bland annat Norge ska skärpa kraven. En viktig åtgärd är att utöka
          gränskontrollen av vinterutrustning eftersom många av de tyngre
          fordonen som kommer hit från andra länder inte är utrustade att
          klara vinterväglag.
        </p>
        <p xml:id="i-6gP2gX7aFH7RhWhcZeFuKV">
          Det svar jag fick på min fråga förvånade mig. Så här skriver
          statsrådet:
        </p>
        <p xml:id="i-YGwk9hvK8TQswjV6f7mxSx">
          "När det gäller utrustning så har vi i dag inga krav på vinterdäck
          på tunga fordon över 3,5 ton eftersom omfattande utredningar pekar
          på att det inte ger några trafiksäkerhetsvinster. Det finns därför
          för närvarande inga planer på att införa ett sådant krav."
        </p>
        <p xml:id="i-RVQEv8pvDJk9Xcc3f6K7oK">
          Inte bara jag utan till exempel yrkesförare ifrågasätter den
          uppfattningen. Det är bra att det arbetas på ett kompetens- och
          utbildningskrav, inte minst på EU-nivå, eftersom en stor andel
          av godstransporterna på vägarna går över nationsgränserna. Men
          utrustning som vinterdäck är också betydelsefull för att öka trafiksäkerheten.
        </p>
        <p xml:id="i-2wsXAiHr7P7ax2oEfXn3Vy">
          Det är ingen djärv gissning att den tunga vägtrafiken kommer
          att öka ytterligare i det gränslösa Europa. Det är då viktigt
          att Sverige driver kravet att den ska anpassa sig till de väderförhållanden
          som råder i stora delar av vårt land på vintern. Som en yrkesförare
          säger i en artikel i Smålands-Tidningen om utländska förare:
        </p>
        <p xml:id="i-5RDnCqQUTPHNwert7GbeL4">
          "I Skåne där de åker in är det knappt nån snö. Men högre upp
          i landet är det de utländska förarna som skapar problem."
        </p>
        <p xml:id="i-RtQBqR2kMdCY5t1SeE4srn">
          Som han påpekar är självklart körsättet viktigt. Men vi måste
          dessutom göra så mycket som möjligt för att kraven på utrustning,
          exempelvis vinterdäck, ska anpassas till det faktum att Sverige
          är ett vinterland.
        </p>
        <p xml:id="i-4UdagzHkQqdz3nTim5VAL6">
          Jag vill fråga statsrådet vilka åtgärder hon är beredd att vidta
          på nationell och på EU-nivå för skärpta krav på utrustning för
          tung trafik i vinterväglag.
        </p>
      </div>
    </body>
  </text>
</TEI>
