<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0643">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0643</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>förutsättningarna för försvarsbeslutet</topic>
        <docDate when="2005-05-23">den 23 maj</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10643</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:643 av Allan Widman (fp) till försvarsminister
          Leni Björklund om förutsättningarna för försvarsbeslutet
        </IPQ_title>
      </div>
      <div type="IPQuestionBody">
        <p xml:id="i-SziRDUaqfTLZEU9tjYiJhK">
          2004 års försvarsbeslut bygger på ett antal förutsättningar.
          Den avgjort största delen av besparingarna ska tas hem på så kallad
          försvarsbyråkrati. Det ska bli färre hövdingar och fler indianer
          genom reduktion av antalet anställda inom totalförsvarsmyndigheterna,
          högkvarteret och militärdistriktsorganisationen. Därtill ska Försvarsmakten
          genom allmänna volymminskningar skapa utrymme för en större internationell
          förmåga.
        </p>
        <p xml:id="i-NaBMHL7QDfNSV9uktSv6jL">
          Ansvaret för själva genomförandet vilar till stor del på regeringen,
          som har att utreda och lägga fram förslag om hur övriga myndigheter
          inom utgiftsområdet ska spara mer än 2 miljarder under perioden.
          Regeringen har naturligtvis också det yttersta ansvaret för att
          övriga rationaliseringar inom Försvarsmakten verkligen kommer
          till stånd.
        </p>
        <p xml:id="i-A132mh9q3Z93JRvD4WNTAr">
          I sistnämnda del framstår det som tydligt att arbetsbristen bland
          officerare och civilanställda nu blir väsentligt mindre än vad
          som antogs i samband med behandlingen av försvarspropositionen.
          I den del av budgetunderlaget för 2006 som myndigheten presenterade
          den 3 maj i år framgår det att antalet uppsägningar av officerare
          blir knappt hälften av vad som angavs i höstas. Även antalet anställda
          officerare totalt har justerats upp för de kommande åren. Bland
          högre officerare, överstes grad och uppåt, antas någon arbetsbrist
          över huvud taget inte uppstå.
        </p>
        <p xml:id="i-TgLXYwAz2wKd7F6MogGpK">
          Med hänsyn till den förhållandevis kraftiga minskningen av grundutbildningen
          de kommande åren leder utvecklingen sammantaget till att det stundtals
          kan bli uppemot två anställda officerare per värnpliktig. Mot
          bakgrund av vad som anförts vill jag rikta följande fråga till
          försvarsministern:
        </p>
        <p xml:id="i-Px3FxCsv5nctra3NQsV35v">
          Vilka ytterligare åtgärder är statsrådet beredd att vidta för
          att garantera att förutsättningarna för försvarsbeslutet blir
          uppfyllda?
        </p>
      </div>
    </body>
  </text>
</TEI>
