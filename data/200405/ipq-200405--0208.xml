<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0208">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0208</head>
        <author who="i-97ancH8vcZWM84VcKVCDX7">Margareta Andersson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>livslångt lärande</topic>
        <docDate when="2004-11-26">den 26 november</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10208</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:208 av Margareta Andersson (c) till statsrådet
          Hans Karlsson om livslångt lärande
        </IPQ_title>
      </div>
      <div type="IPQuestionBody">
        <p xml:id="i-2SGv3bYp4nH9xWbAYmzvm6">
          Sverige klarar sig bra i jämförelse med de flesta andra EU-länder
          när det gäller de flesta parametrar inom arbetsmarknadsområdet.
          Det är naturligtvis bra men det räcker inte för att möta framtidens
          krav på arbetsmarknaden.
        </p>
        <p xml:id="i-7hHcWtctdtEP2kZhEY1Qg4">
          En åldrande befolkning är en utmaning för hur vi ska kunna upprätthålla
          en servicenivå för alla som känns acceptabel. Om inget görs för
          att få människor att arbeta längre än i dag kommer det att bli
          stor brist på arbetskraft inom en ganska snar framtid. Det finns
          inte en lösning på det här problemet utan många. Det kan gälla
          arbetskraftsinvandring, bättre integrering av flyktingar och invandrare
          och ett livslångt lärande.
        </p>
        <p xml:id="i-QxQHpeZ7nQxeyqotZyYKnm">
          I Wim Koks rapport om en översyn av Lissabonstrategin tar man
          upp frågan om det livslånga lärandet som en viktig faktor för
          att Europas konkurrenskraft i världen ska förbättras. Den äldre
          arbetskraftens deltagande i arbetslivet är av "fundamental betydelse"
          sägs i rapporten. Livslångt lärande är inte en lyx utan en nödvändighet.
        </p>
        <p xml:id="i-BCRD1xeKy8ne3xzxwt2K8x">
          Det samhälle vi lever i förändras ständigt. Arbetslivet har också
          förändrats och i dag ställs nya och annorlunda krav på vad man
          ska kunna. I dag har vi ett kunskapssamhälle där arbetslivet och
          samhället ställer krav på att människor ska lära nytt och lära
          flera gånger om i livet. Man har inte en anställning hela livet
          längre. Alltfler korttidsanställningar och det faktum att människor
          byter arbete flera gånger under en tioårsperiod är mer regel än
          undantag på dagens arbetsmarknad. En del människor måste helt
          enkelt omskola sig för att över huvud taget kunna stanna kvar
          på arbetsmarknaden.
        </p>
        <p xml:id="i-QYDDQUcPm5ShTgpmSGaQec">
          I Sverige finns utbildning för de unga och även en bit upp i
          åldrarna i samhällets regi. Reglerna har förändrats så att man
          kan få studiemedel upp till 50 års ålder men för dem som är ännu
          lite äldre finns inga sådana möjligheter trots att man kanske
          har både tio och femton år kvar till pensioneringen och att man
          både vill och kan arbeta för hälsans skull men inte har rätt utbildning.
          Företagen står för en stor del av vidareutbildning av sina anställda,
          men det gäller inte för arbetslösa eller för dem som vill byta
          arbete.
        </p>
        <p xml:id="i-56NaM1wt3yaTWze8up1S6X">
          Den enskilde uppmuntras inte heller ekonomiskt att ta ansvar
          för sin egen utveckling på arbetsmarknadsområdet, utan regeringen
          uppmuntrar till bidragsberoende även på detta område. CSN:s återbetalningssystem
          medför att många inte har råd att utbilda sig längre. I stället
          för att vidareutbilda sig, och därmed drabbas av höga återbetalningskostnader,
          kommer människor kanske att bli av med sina arbeten eller fortsätta
          arbeta med något som man vantrivs med. Centerpartiet förespråkar
          ett individuellt kompetenssparande där individen själv tar ansvar
          och ges möjlighet att spara för sin egen utbildning och utveckling.
          Det skulle såväl arbetsgivare och samhället som individen själv
          tjäna på.
        </p>
        <p xml:id="i-8GrjmYDwUF4EBYR3jQhsAP">
          I regeringens budget för 2005 kan vi tyvärr konstatera att de
          6 miljarder som samlats på hög för att skattevägen gynna löntagares
          och egenföretagares möjlighet till individuellt kompetenssparande
          har skrotats. Regeringen tar uppenbarligen inte det livslånga
          lärandet på allvar. I stället sviker man de människor som hade
          velat och kunnat förlänga tiden i arbetslivet genom ett individuellt
          kompetenssparande.
        </p>
        <p xml:id="i-HJiXk6zXAEXaDugRLZVzRR">
          1. Vilka åtgärder avser ministern att vidta för att ekonomiskt
          uppmuntra människor att ta ett eget ansvar för arbete och försörjning
          i enlighet med både riksdagens vilja och Wim Koks rapport?
        </p>
        <p xml:id="i-VSs3yudMgpp2ccSUCLdgsX">
          2. Avser ministern att följa arbetet i andra EU-länder för att
          ta vara på goda exempel att förverkliga på den svenska arbetsmarknaden?
        </p>
      </div>
    </body>
  </text>
</TEI>
