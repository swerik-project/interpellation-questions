<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0042">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0042</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>fri abort i EU</topic>
        <docDate when="2004-10-01">den 1 oktober</docDate>
        <status when="2004-10-22" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS1042</external_id>
        <debate>
          <turn when="2004-10-22 09:21:34" duration="173">Laila Freivalds (S)</turn>
          <turn when="2004-10-22 09:24:17" duration="257">Birgitta Ohlsson (Fp)</turn>
          <turn when="2004-10-22 09:28:25" duration="75">Laila Freivalds (S)</turn>
          <turn when="2004-10-22 09:29:30" duration="168">Birgitta Ohlsson (Fp)</turn>
          <turn when="2004-10-22 09:32:11" duration="107">Laila Freivalds (S)</turn>
          <turn when="2004-10-22 09:33:47" duration="107">Birgitta Ohlsson (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:42 av Birgitta Ohlsson (fp) till utrikesminister
          Laila Freivalds om fri abort i EU
        </IPQ_title>
      </div>
      <div type="IPQuestionBody">
        <p xml:id="i-JxCJwWWJGiE3E5VeoJAyBw">
          I svensk utrikespolitik beslutad av Sveriges riksdag stadgas
          att alla kvinnor ska ha rätt till fria och säkra aborter. Fri
          abort bör därför inte ses som en nationell välfärdsfråga utan
          en internationell angelägenhet i utrikespolitiken på samma sätt
          som Sverige driver andra reformer. Men även i vår egen världsdel
          Europa och inom den europeiska union som Sverige är medlem av
          är den fria aborten begränsad. I länder som Portugal, Polen och
          Malta är fri abort inte tillåten.
        </p>
        <p xml:id="i-Jx45p4bjtWZRhKGAFRWd49">
          Den nederländska organisationen Women on Waves kämpar för kvinnans
          rätt till preventivmedel, sexualupplysning och att själv välja
          om hon vill föda eller inte. Men portugisiska myndigheter hindrade
          nyligen organisationen att med båt gå in i en portugisisk hamn.
          Women on Waves var inbjudna till Portugal av en lokal organisation
          som arbetar för kvinnors rättigheter och fri abort. Under holländsk
          lag har den sjukvårdsutbildade besättningen rätt att ute på internationellt
          vatten informera kvinnor och dela ut abortpiller men inga aborter
          utförs på båten. Women on Waves begår inget brott mot nationell
          lagstiftning eftersom verksamheten sker på internationellt vatten.
          Men Women on Waves hindrades av portugisiska myndigheter, då fri
          abort är förbjuden i landet. Portugals agerande har skapat en
          debatt i EU, där bland annat svenska EU-parlamentariker som Maria
          Carlshamre och Lena Ek begärt besked av den europeiska kommissionen
          om Portugals agerande strider mot den fria rörligheten. Utöver
          detta kan ifrågasättas huruvida en EU-nation tillika demokrati
          som Portugal bör hindra meningsmotståndare att fritt uttrycka
          sina åsikter om fri abort.
        </p>
        <p xml:id="i-Y71FWaSrLC77eV8mEsYFyJ">
          Även om fri abort i dag beslutas av de enskilda EU-länderna är
          samtidigt kvinnors rätt till sexuell och reproduktiv hälsa inskriven
          i konventionen om mänskliga rättigheter som alla EU-länder har
          ratificerat. Detta parallellt med att svensk utrikespolitik stadgar
          att alla kvinnor i hela världen har rätten till fria och säkra
          aborter kräver ett svenskt agerande. Utrikesminister Laila Freivalds
          har uttryckt att det är en mänsklig rättighet att fatta beslut
          över den egna kroppen. Samtidigt har utrikesministern tidigare
          framfört att abort är en nationell angelägenhet. Denna dubbla
          hållning måste överges.
        </p>
        <p xml:id="i-NkyC3u9jQRUBKtKxg9jAah">
          1. Vilka åtgärder avser utrikesministern att vidta för att sexuella
          och reproduktiva rättigheter ska respekteras i hela världen också
          inom EU?
        </p>
        <p xml:id="i-Hscd5upKDLKnUzbsYCQ6AG">
          2. Vilka åtgärder avser utrikesministern att vidta för att kvinnor
          från de medlemsstater som inte tillåter fri abort ges rätt att
          genomföra den i andra medlemsländer som har den friheten?
        </p>
      </div>
    </body>
  </text>
</TEI>
