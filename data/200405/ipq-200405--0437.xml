<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0437">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0437</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Sveriges inställning till situationen i Nepal</topic>
        <docDate when="2005-03-02">den 2 mars</docDate>
        <status when="2005-04-05" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10437</external_id>
        <debate>
          <turn when="2005-04-05 18:00:22" duration="205">Laila Freivalds (S)</turn>
          <turn when="2005-04-05 18:00:22" duration="243">Laila Freivalds (S)</turn>
          <turn when="2005-04-05 18:03:41" duration="257">Kalle Larsson (V)</turn>
          <turn when="2005-04-05 18:03:43" duration="255">Kalle Larsson (V)</turn>
          <turn when="2005-04-05 18:03:43" duration="256">Kalle Larsson (V)</turn>
          <turn when="2005-04-05 18:03:43" duration="293">Kalle Larsson (V)</turn>
          <turn when="2005-04-05 18:07:54" duration="169">Laila Freivalds (S)</turn>
          <turn when="2005-04-05 18:07:54" duration="169">Laila Freivalds (S)</turn>
          <turn when="2005-04-05 18:10:38" duration="243">Kalle Larsson (V)</turn>
          <turn when="2005-04-05 18:10:39" duration="278">Kalle Larsson (V)</turn>
          <turn when="2005-04-05 18:10:39" duration="243">Kalle Larsson (V)</turn>
          <turn when="2005-04-05 18:10:40" duration="243">Kalle Larsson (V)</turn>
          <turn when="2005-04-05 18:14:37" duration="87">Laila Freivalds (S)</turn>
          <turn when="2005-04-05 18:14:37" duration="87">Laila Freivalds (S)</turn>
          <turn when="2005-04-05 18:14:37" duration="88">Laila Freivalds (S)</turn>
          <turn when="2005-04-05 18:16:00" duration="181">Kalle Larsson (V)</turn>
          <turn when="2005-04-05 18:16:00" duration="191">Kalle Larsson (V)</turn>
          <turn when="2005-04-05 18:16:00" duration="188">Kalle Larsson (V)</turn>
          <turn when="2005-04-05 18:16:00" duration="144">Kalle Larsson (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:437 av Kalle Larsson (v) till utrikesminister
          Laila Freivalds om Sveriges inställning till situationen i Nepal
        </IPQ_title>
      </div>
      <div type="IPQuestionBody">
        <p xml:id="i-2c83UYK8agd7yr3wJVfReJ">
          Demokratin i Nepal är avskaffad. Ännu en gång, skulle man kunna
          tillägga. Landet har en historia av att kungaregimen med ojämna
          mellanrum avsätter de politiskt förtroendevalda och erövrar makten
          för egen del. Det hände 1959 och innebar 30 år av oinskränkt kungamakt
          innan demokratirörelsen genomförde en folklig resning och införde
          politisk demokrati.
        </p>
        <p xml:id="i-RBp6SnmFNjFLvugwKYYDkY">
          Maktstriden mellan demokratiskt valda och den auktoritära kungen
          har sedan dess böljat fram och tillbaka. Sedan 2002 har kungen
          avsatt tre premiärministrar och upplöst alla folkvalda församlingar.
          Ändå är det senaste draget då han den 1 februari tog hela makten
          i egna händer ett kvalitativt nytt steg i avskaffandet av demokratin.
        </p>
        <p xml:id="i-QxCxX74UE78VwJ8TK3Jmic">
          Undantagstillstånd råder, inskränkningarna i yttrandefriheten
          är exceptionellt hårda och stundtals @ till exempel när protester
          förväntas organiseras @ är all kontakt med omvärlden helt bruten.
          Inte ett telefonsamtal, inte ett e-postmeddelande slipper igenom.
          1 000 journalister har sparkats för påstådd illojalitet och hundratals
          politiska och fackliga ledare är satta i husarrest och fängslade.
        </p>
        <p xml:id="i-5FpvVsjX71hrM74rKHy6uS">
          Vad anser då den socialdemokratiska regeringen om situationen
          i Nepal? I ett svar på en skriftlig fråga från mig, 2004/05:848,
          har utrikesministern på korta 13 rader lyckats hänvisa till EU
          sex gånger, men i handling agerar Sverige annorlunda än många
          EU-länder. För samtidigt som USA, Storbritannien, Frankrike och
          en rad andra EU-stater kallar hem sina ambassadörer från landet
          som en protest mot statskuppen väljer den svenska ambassadören
          att resa till kung Gyanendra för att överlämna kreditbrev. I den
          tillåtna regimvänliga pressen utmålas det förstås som ett erkännande.
        </p>
        <p xml:id="i-9VnwE6M7XWVs88mPGPwNEj">
          Det vore fel att påstå att man aldrig bör ha kontakt med regimer
          som misshagar, eftersom det ibland kan vara rätt att upprätthålla
          kontakten för att kunna påverka. Men Sveriges utrikespolitik kan
          inte begränsas till att i ord hänvisa till EU i allmänhet och
          sedan i handling vara bland de första på plats hos en regim man
          påstår sig ogilla.
        </p>
        <p xml:id="i-JkU6f3R1XF3wNTF5YGTwMH">
          En jämförelse är på sin plats med hur den norske utrikesministern
          Jan Petersen från Höyre den 25 februari uttrycker Norges position
          i svar på en skriftlig fråga från Björn Jacobsen (sv) i Stortinget:
          "Norge har sterkt beklaget kongens avsettelse av regjeringen.
          Vi har erklært vår støtte til flerpartidemokrati og konstitusjonelt
          monarki, og vi har ved flere anledninger uttrykt alvorlig bekymring
          overfor innskrenkingene av menneskerettighetene. Fra norsk side
          oppfordrer vi Nepals myndigheter om snarest å ta skritt for å
          gjenopprette flerpartistyre og grunnleggende sivile og politiske
          rettigheter. Vi har også sluttet oss til EUs kritikk av kongens
          inngripen."
        </p>
        <p xml:id="i-X3P1cpjLZaubFgTJUQ583C">
          Inbördeskriget mellan den hänsynslösa maoistiska gerillan och
          den nepalesiska regimens militär har de senaste tio åren skördat
          över 11 000 dödsoffer varav många civila. Båda sidor anklagas
          av organisationer som Amnesty International för brott mot de mänskliga
          rättigheterna, och kungen har efter statskuppen inlett en militär
          offensiv på den fattiga landsbygden. Det är nu akut att omvärlden
          visar sitt stöd till de demokratiska krafterna i landet, och att
          kraftfulla protester riktas mot regimens diktatoriska kupp och
          mot polisens och militärens brutala våld mot fredliga demonstranter.
          Nepal behöver en demokratisk utveckling och Sverige måste tydligt
          visa sitt stöd för demokratirörelsen.
        </p>
        <p xml:id="i-RewaGhtRsLYwbZrFJ2KUYR">
          Jag vill därför fråga utrikesministern:
        </p>
        <p xml:id="i-XPhPTj1up8ZKLkRKBXFqoB">
          1. Vilka initiativ är ministern beredd att ta för att klargöra
          vad Sverige anser om situationen i Nepal?
        </p>
        <p xml:id="i-GXhMEkzZmrDJ2eYFFcVNLN">
          2. Vilka initiativ är ministern beredd att ta för att bidra till
          ett återupprättande av den politiska demokratin i Nepal?
        </p>
      </div>
    </body>
  </text>
</TEI>
