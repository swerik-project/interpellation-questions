<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0668">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0668</head>
        <author who="i-FvpsLGyVJwy2VnAqBbfthX">Maria Wetterstrand</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>effekthöjningar för kärnkraft</topic>
        <docDate when="2005-05-24">den 24 maj</docDate>
        <status when="2005-06-07" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10668</external_id>
        <debate>
          <turn when="2005-06-07 09:59:05" duration="231">Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:668 av Maria Wetterstrand (mp) till samhällsbyggnadsminister
          Mona Sahlin om effekthöjningar för kärnkraft
        </IPQ_title>
      </div>
      <div type="IPQuestionBody">
        <p xml:id="i-FkPCMkMkQGBMdkQMjp1QCS">
          Kraftindustrin vill bygga ut effekten vid kärnkraftverken. Den
          ursprungliga effekten var 9 450 megawatt. Det mesta byggdes klart
          efter folkomröstningen då Socialdemokraterna lovade avveckling
          med förnuft. År 2012 ska det enligt Ny Tekniks sammanställning
          bli 10 305 megawatt.
        </p>
        <p xml:id="i-XJoJU2ATrbr9KaUAm7Fnbg">
          Sverige har hela tiden haft mest kärnkraft per capita i världen,
          klart mer än Frankrike, som ligger hästlängder före nästa land.
        </p>
        <p xml:id="i-SLuCYopkFB58tNBFnY2caR">
          Det som socialdemokratin försökt beskriva som pragmatiskt, måttfullt
          och som en parentes är ett med alla objektiva mått ett extremt
          projekt som pågår i generation efter generation.
        </p>
        <p xml:id="i-GDtVyyyK8NDxkEENwDGtiQ">
          Det började med det svenska atombombsprojektet för 50@60 år sedan.
          Idén att ett så litet land som Sverige skulle ha atombomber kan
          verka en aning bisarr, men det är väl belagt att det var vad Tage
          Erlander och Olof Palme verkade för, och hemlighöll inte bara
          för svenska folket och sin riksdagsgrupp utan också för större
          delen av regeringen. Att det inte blev någon atombomb får vi väl
          tacka bland annat andra socialdemokrater som Inga Thorsson, och
          även USA.
        </p>
        <p xml:id="i-6uYJHgZbiE9c69Wtbcm8ZM">
          Men de två första reaktorerna, Ågesta och Marviken var konstruerade
          för att ge plutonium till atombomben, och det var så Asea, senare
          ABB, kom in på kärnkraften.
        </p>
        <p xml:id="i-PprNhNx8JshNvPzJMhLJHA">
          Nu var man redan på den tiden medveten om att uranet inte skulle
          räcka för kärnkraft i evighet, och strax före folkomröstningen
          berättade Tage Erlander hur man såg lösningen på det problemet
          på 1950-talet. Vattenkraften skulle vara utbyggd 1975 och sedan
          skulle kärnkraften bli en parentes i 25@30 år och sedan skulle
          fusionskraften lösa alla energiförsörjningens problem överallt
          för all framtid.
        </p>
        <p xml:id="i-AgtLWGTR6Rr4FvMSR8iVuS">
          Fusionsforskning har mer och mer utvecklat sig till ett skämt,
          om än ett mycket dyrt skämt.
        </p>
        <p xml:id="i-ERuHkmmTiJnbCzr95GKPL">
          Men kärnkraften har vi kvar, som ett litet minne.
        </p>
        <p xml:id="i-5HcHDU1uPHYo4uhVKFm9cS">
          Att uranbrist inte blev något problem beror på att nästan hela
          världen övergav kärnkraften för ca 25 år sedan, utom Sverige.
          Hundratals projekt stoppades i USA, många av dem halvfärdiga.
          Italien, Österrike och Polen avskaffade sina kärnkraftsprogram
          genom folkomröstningar. I de flesta av världens länder blev kärnkraft
          helt enkelt inte aktuellt.
        </p>
        <p xml:id="i-7ViemAp9cfTKMSw2vve2eK">
          Tur är det. Om hela världen skulle ha lika mycket kärnkraft per
          capita som Sverige skulle det någorlunda billiga uranet ta slut
          på tre år!
        </p>
        <p xml:id="i-XRBxgc2SkSoQdvNYSD9wS6">
          Sverige har mest kärnkraft i världen. Det är inte för att vi
          behöver det. Sverige har mer redan utnyttjad vattenkraft per person
          än nästan alla länder i världen har i all elproduktion. 2001 hade
          Sverige 2,6 gånger högre elkonsumtion per capita än resten av
          EU:s då 15 medlemsländer. Det beror inte på att vi har 2,6 gånger
          högre levnadsstandard eller 2,6 gånger mer industri eller ens
          på att det är 2,6 gånger kallare här än i Danmark, Tyskland eller
          Storbritannien. Temperaturen spelar över huvud taget ingen roll
          om man inte värmer hus med el. Det gör dom inte i andra länder.
        </p>
        <p xml:id="i-45pDfFsZtdnYkGNnv3M9nN">
          Den extrema svenska elförbrukningen beror på att vi har så mycket
          elvärme och på att vi, jämte Norge, är världsmästare i slöseri
          med el.
        </p>
        <p xml:id="i-WTDygbKLJ1McmNCbAXoktp">
          Mot den bakgrunden kan den svenska energipolitiken beskrivas
          som ett enda fanatiskt främjande av el till varje pris, och särskilt
          kärnkraft. I 1997 års energiöverenskommelse mellan v, c och regeringen
          slår man till och med fast att "ny elproduktionskapacitet och
          minskad elanvändning är ett villkor för avställning av ytterligare
          reaktorer".
        </p>
        <p xml:id="i-5krniNWDQ9xuCfCDqXziYR">
          Denna fras låtsas som om regeringen inte bara har makt att stänga
          av reaktorer när den vill utan också att den har makt att hålla
          i gång reaktorer när den vill @ utan några hänsyn till exempel
          säkerhet och ekonomi. Så fungerar det inte i verkligheten. Det
          finns mer än hundra avstängda reaktorer i världen, och bara ett
          fåtal har stängts av genom politiska beslut. De allra flesta har
          stängts av på företagsekonomiska grunder, bland annat för att
          det har bedömts bli för dyrt att reparera fel eller leva upp till
          säkerhetskrav. Det är precis som med gamla bilar.
        </p>
        <p xml:id="i-Y6iYFn4dZqyVgA36xxGfbQ">
          Det sätt ni valt att stänga av Barsebäck på är minst sagt ohållbart
          för framtiden. För det första ger det helt fel incitament att
          använda skattebetalarnas pengar till att betala kompensation.
          Det gör ju att även olönsamma reaktorer kan köras vidare i hopp
          om att ägaren ska få betalt av staten för att stänga.
        </p>
        <p xml:id="i-gD8r7U6cN2i1LBpdxgUtr">
          Idén att reaktorer ska stängas först när det finns alternativ
          elproduktion är också ekonomiskt osund. Det betyder att man först
          ska tvinga fram ny produktion, som per definition inte efterfrågas
          av marknaden och betala för det och sedan ska man tvinga fram
          en avstängning av en reaktor och betala för det.
        </p>
        <p xml:id="i-7hx9bdmPLmH9vxhGJcHFsd">
          Det är ett planekonomiskt sätt att tänka, men vi lever i en marknadsekonomi.
          Elefterfrågan i Sverige är konstant eller sjunkande. Kärnkraft
          och förnybar energi är kommunicerande kärl. Ju mer kärnkraft,
          desto mindre efterfrågan på förnybar energi. Ju mindre kärnkraft
          desto mer efterfrågan på förnybar energi.
        </p>
        <p xml:id="i-CVVQKjHns6atAS6CUJYw3z">
          Om ni nu kör över Miljödomstolen och godkänner effekthöjningen,
          som du har sagt i Ny Teknik att du vill ha, så kör ni rakt mot
          ett stup, politiskt, ekonomiskt och moraliskt.
        </p>
        <p xml:id="i-RXGjgjdAX3suVNpcP8H8Yx">
          Ni kan inte på allvar tro att Miljöpartiet ska ingå i en regering
          som låter kärnkraften växa och växa.
        </p>
        <p xml:id="i-NtV5p7m7Ve1nZDvAn17oNz">
          Det finns två sorters effekthöjningar, detta sagt bara för att
          förhindra begreppsförvirring. Den ena är att man byter till en
          bättre turbin, generator eller något annat utanför reaktorn. Man
          får då ut mer el utan någon förändring i reaktorn. Sådana effekthöjningar
          är en rent företagsekonomisk bedömning. Regeringen och det politiska
          systemet är inte tillfrågade, och det är inte det vi diskuterar
          här.
        </p>
        <p xml:id="i-X7WmHXcUaxM7ETBX9ivhSL">
          Den andra sorten är höjningar av termisk effekt. Det betyder
          att det går åt mer uran, och att det produceras mer avfall. Det
          finns också mer radioaktivitet i reaktorn vid en olycka, och om
          man inte gör något särskilt åt det ökar utsläppen till luft och
          vatten proportionellt mot ökningen av effekten. Allt annat lika
          blir reaktorn farligare. Man knaprar på säkerhetsmarginalerna,
          för det var ju inte en ren slump att högsta tillåtna effekt sattes
          där den sattes. Det är lite mer krävande att kyla en lite hetare
          härd. Flödena ökar och det kan ge mer slitage och värre skador
          av kringdrivande föremål.
        </p>
        <p xml:id="i-DP5KNNtmASzBRcvkKRLR99">
          Allt detta och mer därtill står i ett PM från Kärnkraftinspektionen.
        </p>
        <p xml:id="i-T18KDoKkayPqDG6K2GqEBE">
          I de flesta avseenden är en ganska liten effekthöjning oerhört
          likt en ny reaktor. Det är faktiskt värre ändå. En effekthöjning
          är ganska lik en trimning av en moped. Den sammanlagda risken
          av tio trimmade mopeder är givetvis större än faran från tolv
          otrimmade mopeder. Det är inte vad Kärnkraftinspektionen säger,
          men Kärnkraftinspektionen har inte alltid rätt. De kommer säkert
          att säga att man kan kompensera för de extra farorna med extra
          säkerhetshöjande åtgärder.
        </p>
        <p xml:id="i-9WzqmiJ97bGHQKh6Mo8bXW">
          Det är omöjligt för utomstående att bedöma, eftersom Kärnkraftinspektionen
          regerar med hemliga förelägganden. De nya föreskrifterna från
          i somras innebär åtgärdskrav reaktor för reaktor med deadlines
          för varje åtgärd och kostnadsbedömning. Men det ska tydligen Mona
          Sahlin, Lena Sommestad och jag inte bry våra små hjärnor med,
          för detta finns listat i en sekretessbelagd bilaga. Vi har från
          Miljöpartiets sida naturligtvis begärt att sekretessen ska hävas,
          men medan Regeringsrätten funderar på den saken vet vi alltså
          ingenting om vilken säkerhetsstandard som ska gälla, och än mindre
          om vilka extra säkerhetskrav som föranleds av effekthöjningarna,
          för SKI:s yttrande till regeringen kan enkelt sammanfattas med
          orden "Lita på oss!". I fråga om Ringhals 1 säger granskningsanalysen
          att det är bra om det installeras ett bättre mätsystem för matarvattenflöde
          men sedan är det inte mycket mer. SKI kräver vad de kräver när
          de har lust och tid.
        </p>
        <p xml:id="i-EP7di8wbsV4GphZgMFtx9a">
          Den svenska kärnkraften har haft ett oproportionerligt stort
          antal allvarliga incidenter. Det pekar på att SKI inte gjort något
          särskilt bra jobb, men trots detta har ingen riktig säkerhetsutredning
          gjorts sedan 1979. Den så kallade kärnsäkerhetsutredning som kom
          hösten 2003 var snömos redan i direktiven och ställde därför inga
          relevanta frågor kring säkerheten.
        </p>
        <p xml:id="i-NSRYZN986NW3TYqKuXschm">
          Gudskelov behöver ni nu inte lita på SKI. För i och med att Miljödomstolen
          sagt nej så har ni glasklart rätt, och skyldighet att lägga energipolitiska
          bedömningar på effekthöjningarna.
        </p>
        <p xml:id="i-DTKTRAS6fFRhmhroqxu2ND">
          Då står ni inför två alternativ:
        </p>
        <p xml:id="i-8bKZR1FdgWq2Ue1ADno3n">
          Om ni ger klartecken för effekthöjningarna, så styr ni minst
          20 miljarder kronor i investeringar dit. Effekthöjningarna i sig
          bedöms kosta 10 miljarder, men det ligger mer i vågskålen, ca
          10 miljarder för livslängdsförhöjande åtgärder och 6 miljarder
          för de hemliga säkerhetsförbättringarna. Säkerhetsförbättringarna
          ska givetvis genomdrivas oavsett allt annat, med ett undantag:
          om ägaren beslutar att stänga reaktorn för att bespara sig den
          kostnaden.
        </p>
        <p xml:id="i-VCHqSAJDGFCCycou6pWKsC">
          Om effekthöjningarna genomförs så måste reaktorerna köras ett
          antal år till för att tjäna in investeringen. Under den tiden
          måste också säkerhetsinvesteringar göras vilket ger ännu längre
          intjänandetid och då är det väl motiverat att göra de livslängdshöjande
          åtgärderna också.
        </p>
        <p xml:id="i-GnzE5jJr38T2cHe5mmWUrN">
          När man gör stora ombyggnader och reparationer upptäcker man
          ofta fler fel än man visste om och får nya problem. Det kan ta
          mycket längre tid och bli mycket dyrare än man trodde att uppgradera
          en reaktor. Fråga Oskarshamnsverket, som genomfört den enda genomgripande
          moderniseringen. Det tog elva år, och kostade fem års förlorad
          produktion.
        </p>
        <p xml:id="i-QjazXR6upAXxvMkQuBzhG8">
          Detta vet förstås Vattenfall och Sydkraft. De investerar inte
          mer än de behöver om de inte kan räkna med en mycket lång framtid
          för reaktorerna.
        </p>
        <p xml:id="i-3hKEKUdTQaQN9TojKrwQiu">
          Om ni säger nej, så kommer antagligen en eller två reaktorer
          att stängas inom några år, troligast är de äldsta och minsta,
          Ringhals 1 och Oskarshamn 2. Det kan vara andra, för ägarna kan
          ju veta mer om reaktorernas reparationsbehov än jag gör.
        </p>
        <p xml:id="i-Sj4btAKxemCJL2rsUTk8kE">
          Men det kan omöjligen vara alla eller ens de flesta. Dels är
          det säkert några reaktorer som med lätthet kan betala för sig,
          åtminstone när det gäller säkerhetshöjande åtgärder, kanske också
          livslängdsförhöjande åtgärder, och dels blir de kvarvarande reaktorerna
          lite mer värda.
        </p>
        <p xml:id="i-KGB7DPFmJHkKbcVDyzn2Sg">
          Mer värda blir också förnybar energi och effektivisering.
        </p>
        <p xml:id="i-78ZLpxNkUsuyVDtbA7w2qo">
          Du har sagt att kärnkraften behöver avvecklas på en längre tid
          än det tog att sätta i gång den, nämligen 13 år. Genom att säga
          nej till effekthöjningarna ökar ni chansen för detta.
        </p>
        <p xml:id="i-HBMtFDvWkLXsaBKiSHYZdC">
          Om ni säger ja kan det däremot hända att alla reaktorerna faller
          för åldersstrecket mer eller mindre på en gång. Sånt händer. Hösten
          1992 stängde SKI de fem äldre kokarreaktorerna på en gång, efter
          att ett gemensamt fel hade upptäckts. 2002 stängde den japanska
          kärnkraftinspektionen Tokyos alla 17 reaktorer på en gång då ett
          gemensamt fel misstänktes.
        </p>
        <p xml:id="i-JWh28pmao2WAz1da9Pc9iA">
          Strutsar sticker inte ned huvudet i sanden i farliga situationer.
          Det gör däremot människor.
        </p>
        <p xml:id="i-UKVB3tfgEpuJT8bgXv93DS">
          Visst kan ni sticka huvudet i sanden och ge tillstånd till effekthöjningar
          och lämna över världens största kärnkraftsprogram till senare
          regeringar, utan fallskärm eller broms.
        </p>
        <p xml:id="i-RMMQihbMgMa9S9bAYhqB8y">
          Vill ni ha en ansvarig, ordnad avveckling av världens största
          kärnkraftsprogram så ska ni säga nej till effekthöjningar.
        </p>
        <p xml:id="i-4LhzNHpa7QBnHyExLypERK">
          Vill ni ha en ekologisk omställning som ger ett marknadsutrymme
          för den nya teknik som Sverige ska leva på att exportera så säg
          nej till effekthöjningar, för annars finns det ingen hemmamarknad
          för den tekniken.
        </p>
        <p xml:id="i-Wuj696FrCYJcAN1Prm55MV">
          Avser statsrådet att verka för ett nej till effekthöjningarna?
        </p>
      </div>
    </body>
  </text>
</TEI>
