<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0534">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0534</head>
        <author who="i-WsL6SwK6LQaRZcU4RUxvKD">Linnéa Darell</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>Östergötland som försökslän för hushållsnära tjänster</topic>
        <docDate when="2005-04-19">den 19 april</docDate>
        <status when="2005-05-09" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10534</external_id>
        <debate>
          <turn when="2005-05-09 14:21:33" duration="151">Pär Nuder (S)</turn>
          <turn when="2005-05-09 14:24:00" duration="193">Linnéa Darell (Fp)</turn>
          <turn when="2005-05-09 14:27:09" duration="223">Pär Nuder (S)</turn>
          <turn when="2005-05-09 14:30:48" duration="249">Linnéa Darell (Fp)</turn>
          <turn when="2005-05-09 14:34:53" duration="171">Pär Nuder (S)</turn>
          <turn when="2005-05-09 14:37:40" duration="129">Linnéa Darell (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:534 av Linnéa Darell (fp) till finansminister
          Pär Nuder om Östergötland som försökslän för hushållsnära tjänster
        </IPQ_title>
      </div>
      <div type="IPQuestionBody">
        <p xml:id="i-DVgAxDzTfmPERabQZRQUuH">
          De senaste månaderna har signaler kommit från Ams att hushållsnära
          tjänster skulle vara ett sätt att bygga en ny marknad med tjänsteföretag
          som till del kan ersätta de jobb inom produktionssektorn som försvinner
          från landet (Rapportinslag den 16 mars 2005). Också från lokala
          länsarbetsnämnder ges sådana signaler bland annat i Östergötland.
        </p>
        <p xml:id="i-WotRrRzJ2TPYuBMGdksQwg">
          I Östergötland ligger den totala arbetslösheten högre än i riket,
          7,3 % i vårt län jämfört med 6,5 i riket. I prognosen inför 2005
          skriver länsarbetsnämnden följande: "Det råder stor brist på de
          lite enklare jobben. Många av dessa har försvunnit till låglöneländer.
          Det är en utveckling som kommer att fortgå framöver och för många
          företag är det en överlevnadsfråga. Nya lösningar och arbetsområden
          behövs för att ta vara på många av de arbetssökandes arbetsförmåga."
          Man skriver också att länet behöver hitta nya nischer och bredda
          sin arbetsmarknad.
        </p>
        <p xml:id="i-Lia1NJ8LENf5hUg4cDy2ts">
          Det finns således extra stor anledning att Östergötland tar till
          vara alla möjligheter att åstadkomma nya företag och därmed fler
          jobb.
        </p>
        <p xml:id="i-7b4Lpq6mNbb3PNaHvnqghY">
          En sådan ny lösning och arbetsområde skulle kunna vara hushållsnära
          tjänster. Det finns en stor efterfrågan på den typ av tjänster
          men skatteuttaget gör att dessa arbeten hamnar på den svarta marknaden.
          Undersökningar i Sverige, Sifo år 2004, visar att 53 % av svenskarna
          kan tänka sig att köpa hemservice.
        </p>
        <p xml:id="i-WVEtAc7CgjxuHFQMo3hHDP">
          Finland har sedan några år tillbaka utvecklat ett system för
          så kallat hushållsavdrag. Efter några år av försöksverksamhet
          permanentades systemet från och med år 2001. År 2003 köpte 142
          000 finländare avdragsgilla hushållstjänster motsvarande ett värde
          på 1,4 miljarder kronor. Ca 8 000 nya heltidsarbeten har skapats.
          Det finns ingen anledning att tro att det skulle skapas färre
          jobb här än i Finland.
        </p>
        <p xml:id="i-Qs9RZMmkwrsug5rENUxe7Y">
          Riksdagsledamöter från Folkpartiet, Moderaterna, Centern och
          Kristdemokraterna i Östergötland samverkar inom ramen för Allians
          för Sverige. Vi vill på alla sätt verka för en breddad arbetsmarknad
          i länet och därmed få ned den totala arbetslösheten. En del av
          denna breddade arbetsmarknad skulle kunna åstadkommas genom att
          göra Östergötland till ett försökslän med sänkt skatt på hushållsnära
          tjänster. Det skulle innebära en välbehövlig injektion för ökat
          nyföretagande och fler jobb. Översätter man resultatet i Finland
          till Sverige och Östergötland kan det betyda 400@500 nya jobb
          i länet.
        </p>
        <p xml:id="i-YZHM5jBqW6rZhGYyyPemT4">
          Frågan om att införa skattelättnader för hushållsnära tjänster
          har tidigare diskuterats. Nu när vi ser de positiva erfarenheterna
          från Finland borde det inte finnas någon tvekan om att pröva möjligheterna
          också här i Sverige. Varje land behöver naturligtvis skaffa sig
          sina erfarenheter innan ett system införs i full skala, varför
          försöksverksamhet sannolikt är lämpligt.
        </p>
        <p xml:id="i-LzseNMwtNgX9is3xdeuXHk">
          Min fråga är därför:
        </p>
        <p xml:id="i-QikLP8zUajpHTCyZqLkfFn">
          Vilka åtgärder är finansministern beredd att vidta för att ett
          län, förslagsvis Östergötland, får bedriva försöksverksamhet med
          lägre skatt på hushållsnära tjänster i syfte att uppnå en breddad
          arbetsmarknad?
        </p>
      </div>
    </body>
  </text>
</TEI>
