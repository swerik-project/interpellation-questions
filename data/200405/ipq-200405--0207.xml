<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0207">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0207</head>
        <author who="i-P2x4fiHNXrW2XTzJZRJeJJ">Bengt-Anders Johansson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>strandskydd</topic>
        <docDate when="2004-11-25">den 25 november</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10207</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:207 av Bengt-Anders Johansson (m) till
          statsrådet Lena Sommestad om strandskydd
        </IPQ_title>
      </div>
      <div type="IPQuestionBody">
        <p xml:id="i-7rxxQ3qeHLg7Eis6ksZLni">
          Entreprenörsregionen är en region där tio kommuner, Gislaved,
          Gnosjö, Halmstad, Hylte, Laholm, Ljungby, Markaryd, Vaggeryd,
          Värnamo och Älmhult, samverkar för en hållbar samhällsutveckling.
        </p>
        <p xml:id="i-Nz4qhwJfdRnTioXxi2ovPK">
          I en skrivelse daterad den 19 augusti 2004 för förändrade regler
          för strandskydd konstaterar ledningen för Entreprenörsregionen
          bland annat följande vad gäller strandskyddsfrågan:
        </p>
        <p xml:id="i-RmMpVHwUPiLQebHEqg8ugH">
          "En stor del av vårt område är glesbygd med en riskprofil med
          minskande befolkningssiffror och hot mot viktiga samhällsfunktioner.
          Vi har betydande svårigheter att attrahera unga välutbildade människor
          för boende. Vi lever i en trakt mycket rik på insjöar och vattendrag
          med närmast obegränsade strandsträckor, som i stor utsträckning
          varken besöks eller har unik flora eller fauna. Denna viktiga
          resurs skulle med en annan planering kunna stimulera samhällsutvecklingen
          utan att därmed äventyra naturvärdena."
        </p>
        <p xml:id="i-Ackrv2qeTWsRtKAsEifgdg">
          Skrivelsen har givits stöd genom att formellt antas av samtliga
          tio kommuners kommunstyrelse.
        </p>
        <p xml:id="i-VZnT8ZkQyRDkQnmsACBMb7">
          I skrivelsen pekar Entreprenörsregionen på flera problem och
          förslag till lösningar inom olika delar av strandskyddsproblematiken,
          varav nedanstående är några exempel.
        </p>
        <p xml:id="i-SkiWRoq8T1BBEpKbaCLgwq">
          - Nuvarande lagstiftning avseende strandskydd tar inte hänsyn
          till att Sverige är ett glest befolkat land med nästan outtömliga
          resurser av stränder till sjöar och vattendrag utanför de områden
          som har starkt befolkningstryck. Det finns därför starka skäl
          att aktualisera och ompröva frågan med glesbygdens problematik
          i fokus.
        </p>
        <p xml:id="i-TfMAVZAw8erAQ7TVHUScVb">
          - Nuvarande strandskyddsregler lägger en död hand över nybyggnation
          i småorterna. Statistik på området visar att den senaste tioårsperioden
          inneburit en obetydlig nybyggnation utanför större städer, och
          att nybyggnationen är helt försumbar i småorter och i glesbygd.
        </p>
        <p xml:id="i-UZHW4uXpcGmTTHkVTqmRs7">
          - Det är uppenbart att balansen mellan olika avvägningar blivit
          alltför skev i Naturvårdsverkets rapport Kartläggning m.m. av
          strandskyddsbestämmelserna från 2002. Det är till och med så att
          de nuvarande reglerna, samt de ändringar som föreslås av Naturvårdsverket,
          försvårar glesbygdens möjligheter till överlevnad. De små lättnader
          som föreslås saknar betydelse för syftet att stödja regional utveckling.
        </p>
        <p xml:id="i-C6hFEGy66DjxPXapiUDcMq">
          - Entreprenörsregionen bör med start snarast, och under fem år
          framåt, tillåtas att utgöra ett försöksområde för mer flexibla
          regler, och för ett mer lokalt beslutsfattande, när det gäller
          beslut om strandskydd. Entreprenörsregionen är ett lämpligt försöksområde
          av flera skäl. Bland annat finns här stora tillgångar på sjöar
          och vattendrag och i stora delar mycket glest befolkade områden.
          Samtidigt finns i regionen också ett framgångsrikt näringsliv
          byggt på enskilda människors initiativförmåga med en bredd och
          småskalighet som har internationellt rykte.
        </p>
        <p xml:id="i-TjyKUu1dXpNwScSSVsCXCN">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-W1bRhmdYrT2Dewn1xsgVET">
          1. Vilka åtgärder avser statsrådet att vidta för att åstadkomma
          strandskyddsregler som är flexibla nog för att kunna anpassas
          till de olika betingelser som råder i olika delar av Sverige?
        </p>
        <p xml:id="i-8GqvYUpapmzJwJJFMu9u9N">
          2. Vilka åtgärder avser statsrådet att vidta för att åstadkomma
          att en större del av beslutandet i strandskyddsfrågor kan fattas
          lokalt?
        </p>
        <p xml:id="i-GCALSg8kH9Aaw4wY6kj84M">
          3. Vilka åtgärder avser statsrådet att vidta för att möjliggöra
          att Entreprenörsregionen kan bli försöksområde för mer flexibla
          regler för strandskydd?
        </p>
      </div>
    </body>
  </text>
</TEI>
