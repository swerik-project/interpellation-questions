<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0267</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>kunskaper i matematik och naturvetenskap</topic>
        <docDate when="2004-12-15">den 15 december</docDate>
        <status when="2005-01-25" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10267</external_id>
        <debate>
          <turn when="2005-01-25 21:52:38" duration="337">Ibrahim Baylan (S)</turn>
          <turn when="2005-01-25 21:58:03" duration="265">Axel Darvik (Fp)</turn>
          <turn when="2005-01-25 22:02:16" duration="256">Ibrahim Baylan (S)</turn>
          <turn when="2005-01-25 22:06:20" duration="257">Axel Darvik (Fp)</turn>
          <turn when="2005-01-25 22:10:18" duration="222">Ibrahim Baylan (S)</turn>
          <turn when="2005-01-25 22:13:47" duration="143">Axel Darvik (Fp)</turn>
          <turn when="2005-01-25 22:15:58" duration="479">Ibrahim Baylan (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:267 av Axel Darvik (fp) till statsrådet
          Ibrahim Baylan om kunskaper i matematik och naturvetenskap
        </IPQ_title>
      </div>
      <div type="IPQuestionBody">
        <p xml:id="i-6rDx544PUCV2NkW2Yz7mAj">
          Den teknologiska utvecklingen gör att det behövs alltfler med
          naturvetenskaplig och teknisk utbildning. Global konkurrens gör
          att kompetenskraven höjs inom dessa områden. Samtidigt ser vi
          att allt färre söker ingenjörsutbildningar. Om kurvan fortsätter
          som i dag, finns det enligt Teknikföretagen inga sökande till
          högskoleingenjör år 2008. Larmrapporterna talar om en flaskhals
          som kommer att minska den framtida tillväxten. En orsak till att
          alldeles för få söker sig till dessa utbildningar är att skolan
          inte lyckats skapa lust och intresse för de här ämnena.
        </p>
        <p xml:id="i-57QDQhv9vKvaRthKusNkyh">
          Sverige präglas också av växande utanförskap. Fler och fler unga
          går ut i livet utan ordentliga kunskaper. Till de mest besvärande
          luckorna hör att de inte klarar den vardagsräkning som alla då
          och då behöver klara.
        </p>
        <p xml:id="i-PF7bFSJbNmxS3cpuMrZ568">
          Den svenska skolan står inför många utmaningar när det gäller
          att ge elever den kunskapsgrund de behöver för att möta framtiden.
          Skolan misslyckas i dag med sitt främsta uppdrag @ att lära alla
          elever läsa, skriva och räkna.
        </p>
        <p xml:id="i-X4VRUB2ZsosYeAmJVSzkuL">
          Den internationella undersökningen TIMSS presenterade på luciadagen
          i år åttondeklassares matematikkunskaper i 20 länder som är jämförbara
          med Sverige. Senast det begav sig, 1995, visade jämförelsen att
          svenska elever var medelmåttiga. Våra bästa elever var sämre än
          de bästa i andra länder.
        </p>
        <p xml:id="i-5uocvk8ipdqoKSFWafzgCJ">
          Den senaste undersökningen visar att läget har försämrats. De
          svenska elevernas prestation i matematik har sjunkit mer än i
          något av de andra länderna och ligger nu under genomsnittet. Det
          handlar om en markant försämring av matematikresultaten mellan
          1995 och 2003. Minskningen, som uppgår till 41 poäng, är den största
          bland de 16 länder som deltog i båda mätningarna. De svenska åttornas
          prestation i matematik och naturorienterande ämnen ligger på samma
          eller lägre nivå än vad sjuorna presterade 1995. Även i naturorienterande
          ämnen har Sveriges resultat försämrats mest jämfört med alla andra
          länder.
        </p>
        <p xml:id="i-QvHiexwctPZcHb6YpaaaHy">
          I rapporten utmärker sig Sverige genom en liten andel undervisningstid
          i matematik, färre läxor och prov. Längre genomgångar av läraren
          är också mindre vanliga i Sverige. Dessutom är klassrumsklimatet
          i Sverige sämre. Sen ankomst, skolk och svordomar är vanligare
          i Sverige än i något annat land. Trots dessa allvarliga resultat,
          visar uttalandena från Utbildningsdepartementet inte på någon
          handlingskraft.
        </p>
        <p xml:id="i-2UwKBFErpMBzJRaL8j7bLZ">
          Mot denna bakgrund vill jag fråga statsrådet vilka åtgärder han
          avser att vidta för att elevernas kunskaper i matematik och naturvetenskap
          ska förbättras.
        </p>
      </div>
    </body>
  </text>
</TEI>
