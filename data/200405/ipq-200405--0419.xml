<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0419">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0419</head>
        <author who="i-JSSYZnWrKjtbfWDmu1qLSb">Magdalena Andersson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>fusket i försäkringssystemet</topic>
        <docDate when="2005-02-23">den 23 februari</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10419</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:419 av Magdalena Andersson (m) till statsrådet
          Hans Karlsson om fusket i försäkringssystemet
        </IPQ_title>
      </div>
      <div type="IPQuestionBody">
        <p xml:id="i-VNjKYUq8YSS8Q2xtNqRa1k">
          Regeringen har gång på gång slingrat sig när det gäller åtgärder
          för att kontrollera om det förekommer fusk i de olika sjukförsäkringarna
          och ersättningssystemen.
        </p>
        <p xml:id="i-VmWzHQv5WN2RJuzQjP1RgE">
          Jag har tagit upp detta ett antal gånger de senaste åren med
          ansvariga ministrar. Det har mötts av svar liknande det jag fick
          från nuvarande socialministern, Berit Andnor, dåvarande familjeminister,
          den 28 maj 2003. Hon skrev: "Avslutningsvis vill jag betona att
          regeringen självfallet ser mycket allvarligt på fusk och missbruk
          inom socialförsäkringen och avser att noga följa utvecklingen
          på detta område."
        </p>
        <p xml:id="i-EZRsSydSMjD6uxS6SUGjnP">
          Den 2 februari svarar statsrådet Hans Karlsson likaså med regeringens
          åskådarlinje, att han "avser att noga följa utvecklingen på detta
          område".
        </p>
        <p xml:id="i-VCkJMfkRvnwrCrr3qeZMKq">
          Att stå på åskådarplats, att vänta och se, genom att "noga följa
          utvecklingen" räcker dock inte längre, det krävs åtgärder.
        </p>
        <p xml:id="i-DXkWjC5uKKm8HjMrN7yYNP">
          Vi vet inte hur stort fusket är i Sverige. Utbetalningarna från
          Försäkringskassan uppgår till 400 miljarder kronor vilket är ungefär
          halva statsbudgeten. Självklart är den absoluta majoriteten av
          dessa pengar helt korrekta utbetalningar.
        </p>
        <p xml:id="i-LvMh3ESGsu4tmzE8K9mxsk">
          Det första som borde göras är naturligtvis att ta reda på omfattningen
          av fusket. I Storbritannien beräknas det till ca 2 %. Om siffran
          skulle gälla också i Sverige skulle fusket uppgå till 8 miljarder
          kronor varje år. I Storbritannien är det också en självklarhet
          att ta tag i problemet @ man jobbar aktivt med att förhindra och
          förebygga fusket i stället för att blunda för det!
        </p>
        <p xml:id="i-NwhE7nEo1JchXxcFgQAVuY">
          I dag vet vi inte omfattningen av fusket, men kan se på de platser
          det undersöks eller kontrolleras att det är omfattande.
        </p>
        <p xml:id="i-5aGng8oa8wek3dAX5rjBXj">
          Många anser inte att man behöver vara sjuk för att få sjukersättning,
          visade en undersökning från Riksförsäkringsverket nyligen. Som
          några exempel kan nämnas att 20 % anser att en strejk på dagis
          är ett legitimt skäl för att sjukskriva sig. 40 % att trötthet
          kan jämställas med att vara sjuk och 9 % att bråk med chef eller
          arbetskamrater är en godkänd anledning @ dessutom instämmer till
          viss del 32 % i denna uppfattning. Hur detta synsätt slår mot
          de personer som faktiskt är sjuka och sannerligen behöver sin
          försäkring, kan många vittna om. De som är sjuka ska inte behöva
          klä skott för de som inte är det, men det har blivit resultatet
          när kostnaderna skenar!
        </p>
        <p xml:id="i-8ouRwFnK5aPPY6CYrszqvG">
          Sjukskrivningarna är inte de enda exemplen. Det har också varit
          en uppmärksammad kontroll av föräldrar som varit hemma vid vård
          av sjukt barn eller andra som skrivit sig på olika adresser. Vi
          kan se exempel på hur familjer på olika sätt planerar sitt liv
          för att maximera olika typer av bidrag. Detta bidrar till att
          urholka trovärdigheten för trygghetssystemen, men gör också att
          det blir mindre pengar kvar till dem som verkligen behöver dem.
        </p>
        <p xml:id="i-QvHWDMqVx9CJuh4CF3t48p">
          Regeringen måste agera i flera hänseenden. För det första måste
          regeringen inse att den har ett ansvar för situationen och inte
          bara sitta på läktaren och "följa utvecklingen". För det andra
          måste frågan på allvar ställas hur omfattande fusket i försäkringssystemen
          är för att vi ska ha något att utgå ifrån. För det tredje måste
          åtgärder till för att kontrollera, stoppa och förebygga fusket.
        </p>
        <p xml:id="i-QMrFJGdCEZZed6DYQ8CYc1">
          Mina frågor till statsrådet är därför:
        </p>
        <p xml:id="i-EmdTg3CSv6xdtBsQGq9pEE">
          Avser statsrådet att verka för att regeringens passiva linje
          med att "noga följa utvecklingen" ersätts av en mer handlingskraftig
          linje?
        </p>
        <p xml:id="i-9ijKv8MKtKTEpGsEzeEuds">
          Vilka åtgärder avser statsrådet att vidta för att ta reda på
          omfattningen av hur stort fusket i försäkringssystemen är?
        </p>
        <p xml:id="i-JNDTAjM362onWMG1hHDtw4">
          Vilka åtgärder avser statsrådet att vidta för att förstärka kontrollen
          av att fusk inte förekommer i försäkringssystemen?
        </p>
        <p xml:id="i-GnhcRzkz1JKjXqqRLL1SaQ">
          Vilka åtgärder avser statsrådet att vidta för att förebygga att
          fusk i försäkringssystemen uppkommer?
        </p>
      </div>
    </body>
  </text>
</TEI>
