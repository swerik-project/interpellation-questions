<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0404">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0404</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>läraryrkets status</topic>
        <docDate when="2005-02-18">den 18 februari</docDate>
        <status when="2005-03-22" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10404</external_id>
        <debate>
          <turn when="2005-03-22 19:36:53" duration="304">Ibrahim Baylan (S)</turn>
          <turn when="2005-03-22 19:41:53" duration="266">Christer Nylander (Fp)</turn>
          <turn when="2005-03-22 19:46:15" duration="250">Gunnar Nordmark (Fp)</turn>
          <turn when="2005-03-22 19:50:22" duration="242">Ibrahim Baylan (S)</turn>
          <turn when="2005-03-22 19:54:19" duration="246">Christer Nylander (Fp)</turn>
          <turn when="2005-03-22 19:58:21" duration="116">Gunnar Nordmark (Fp)</turn>
          <turn when="2005-03-22 20:00:12" duration="146">Ibrahim Baylan (S)</turn>
          <turn when="2005-03-22 20:02:35" duration="141">Christer Nylander (Fp)</turn>
          <turn when="2005-03-22 20:04:53" duration="116">Ibrahim Baylan (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:404 av Christer Nylander (fp) till statsrådet
          Ibrahim Baylan om läraryrkets status
        </IPQ_title>
      </div>
      <div type="IPQuestionBody">
        <p xml:id="i-6Cezj1P5AMcjNYrRLiGZrw">
          Enligt en kommande OECD-rapport, som delvis redovisas i Lärarnas
          tidning, nr 3 2005, är karriärmöjligheterna för svenska lärare
          mycket dåliga. Sverige har lägre lärarlöner än de flesta OECD-länder.
          Lönekostnaden för lärare utgör en betydligt lägre andel av de
          totala skolkostnaderna i Sverige jämfört med andra länder. Undersökningen
          visar vidare att svensk skola också sticker ut genom att i större
          utsträckning ta in obehöriga lärare för att klara lärarbristen.
        </p>
        <p xml:id="i-EDtCk4ddz481ohiqBJUu7">
          Att svenska lärare har dåliga karriärmöjligheter och låg lön
          är förvisso ingen nyhet. Den kunskapen har funnits i många år.
          Det märkliga är att så lite har hänt för att förändra situationen.
          Åtskilliga socialdemokratiska skolministrar har uttryckt att läraryrkets
          status måste höjas, men fortfarande halkar Sverige efter i OECD-undersökningarna.
        </p>
        <p xml:id="i-MGjBuseqRGme4EYEYixvd3">
          De närmaste åren står vi inför ett stort generationsskifte i
          svensk lärarkår. Därför är det viktigt att nya politiska initiativ
          skyndsamt tas för att uppvärdera läraryrket.
        </p>
        <p xml:id="i-PwSin7YZmueXnjcckAWwvF">
          Lärarna är skolans viktigaste resurs. En av de viktigaste uppgifter
          en människa kan ha är att arbeta med barns personliga och kunskapsmässiga
          utveckling. Många av oss kan i efterhand komma ihåg en viss lärare
          man hade i skolan för att de uppmuntrade oss, väckte ett intresse
          och kanske till och med fick oss att slå in på en viss bana i
          livet. För att kunna sätta sådana spår hos sina elever, måste
          lärarna ha inte bara goda teoretiska kunskaper, utan också vara
          goda pedagoger. Det är den kombinationen som gör lärarrollen unik.
        </p>
        <p xml:id="i-KLCK87HU7Q4mqeMgELQbzd">
          Sverige behöver en reformagenda som tydligt visar att lärarna
          är avgörande för skolans och samhällets utveckling. En sådan reformagenda
          måste innehålla flera insatser för att höja löneläget, stärka
          karriärmöjligheterna och uppvärdera läraryrket.
        </p>
        <p xml:id="i-SoBd4d2ZYTdMF988rQSgLj">
          Lärarna måste få rejäla utvecklingsmöjligheter. Det belönar goda
          arbetsinsatser och höjer attraktionskraften i yrket. Det borde
          till exempel vara självklart att lärare ges chans att utvecklas
          genom att bedriva universitetsstudier eller genomgå kvalificerad
          fortbildning. Huvudmannens skyldighet att erbjuda fortbildning
          och vidareutbildning måste förtydligas. En annan möjlig utvecklingsmöjlighet
          är att ge fler erfarna lärare chans att bli mentor för en yngre,
          nyutexaminerad kollega. Andra karriärmöjligheter skapas genom
          att lärare utses till huvudlärare eller ämnesansvariga och att
          antalet lektorer ökar.
        </p>
        <p xml:id="i-FZxNKNpRSU9siERubXopC1">
          För att göra yrket mer attraktivt är det nödvändigt att höja
          lärarnas löneläge. Det går inte att komma ifrån att det faktum
          att svenska lärare är lågt avlönade inverkar starkt negativt på
          läraryrkets attraktivitet. Detta åvilar till avgörande del huvudmännen,
          men staten kan bidra till att göra det möjligt genom sättet att
          utforma statsbidrag.
        </p>
        <p xml:id="i-VYNJqMLDYJoyNNaPEZgAiz">
          Många lärare har en orimligt hög arbetsbelastning. Nya administrativa
          uppgifter läggs ständigt på lärarna. Skolverket uppger att 95
          % av de äldre lärarnas arbetsbelastning ökat kraftigt. Läraren
          måste få mer tid att vara lärare. För att stärka lärarrollen krävs
          också att lärarna får ordentliga befogenheter att upprätthålla
          ordning och reda i klassrummet. Den nya skollagen måste tydligt
          slå fast lärarens rätt att stävja mobbning, bråk och oordning.
        </p>
        <p xml:id="i-EixS4iV9yUvHjUzsutB2kz">
          Svensk skola står inför allvarliga utmaningar. OECD:s rapport
          om dåliga karriärmöjligheter för lärarna och ett lågt löneläge
          pekar på ett avgörande problem för att stärka skolans kvalitet.
        </p>
        <p xml:id="i-Kh4RKbhxHJzHmEV6KfGbBz">
          Med anledning av ovanstående vill jag ställa följande frågor
          till statsrådet:
        </p>
        <p xml:id="i-dp7Vhm9h76iBsazWGSrVc">
          Avser statsrådet att ta initiativ för att fler karriärmöjligheter
          för lärare ska skapas?
        </p>
        <p xml:id="i-AxVYyQneRufkfSyCDpDW28">
          Avser statsrådet att ta initiativ till att förtydliga lärarens
          möjligheter att upprätthålla ordning och arbetsro i klassrummet?
        </p>
        <p xml:id="i-PDvi8yGg5m9RaKnhN5LBRJ">
          Vilka övriga åtgärder avser statsrådet att vidta för att höja
          läraryrkets status?
        </p>
      </div>
    </body>
  </text>
</TEI>
